༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan BuddhistResourceCenter
TextScan Input Form -Title Page
Work: W1KG12589 ImageGroup: 11KG12595
LCCN: [2010346905 ISBN: 9787540937614(set)
Title:
ངེས་དོན་ཕྱག་རྒྱ་ཆེན་པོའི་རྒྱ་གཞུང་དང་བོད་གཞུང།
nges don phyag rgya chenpo'i rgya gzhung dang bod gzhung/
Author:
n/a
Descriptor: n/a
OriginalPublication: bka' brgyuddpe rnying myur skyobs rig tshogs/;1-11
Place: khrengtu'u/
Publisher: sikhrondpeskrun tshogs pa/si khron mi rigs dpe skrun khang/
Date: 2009
Volume: 4
TotalVolumes: 11
TBRCPages: 2
IntroductoryPages: n/a
Text In/aPages:
ScanningInformation: Scanned atTibetan Buddhist Resource Center, 150West 17th St, NewYork City, NY
10011, US. Comments: 6/2012

བཀའ་བརྒྱུད་དཔེ་རྙིང་མྱུར་སྐྱེབས་རིག་ཚོགས་ད
༄༅།།ངེས་དོན་ཕྱག་རྒྱ་ཆེན་པོའི་
རྒྱ་གཞུང༌།
གླེགས་བམ་བཞི་པ།
སི་ཁྲོན་དཔེ་སྐྲུན་ཚོགས་པ། FwELE སི་ཁྲོན་མི་རིགས་དཔེ་སྐྲུན་ཁང༌།

༄༅། སྐྱེ་རྒུ་ཡོངས་ཀྱི་རེ་བ་གསོས།
R 0K PA

བཀའ་བརྒྱུད་དཔེ་རྙིང་མྱུར་སྒྲོབས་རིག་ཚོགས་ད
༄༅། །ངེས་དོན་ཕྱག་རྒྱ་ཆེན་པོའི་རྒྱ་གཞུང༌།
གླེགས་བམ་བཞི་པ།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།

བྱུང་ཚིན་༡༧
མསལ་
རོམ་པོ་ཕྱག་བཞི་པ།
སྒྲུབ་བརྒྱུད་བསྟན་པའི་རྩ་གསུམ་རྒྱ་མཚོར་འདུད།

མན་སྟོན་དུ་འགྲོ་བའི་གཏམ།
ཤ་ཀ་སྐུ ***307867
ericas ར  ོ འི་
སྔོན་དུ་འགྲོ་བའི་གཏམ།
2018
དེ་ལ་འདིར་དུས་གསུམ་རྒྱལ་བ་སྲས་དང་སློབ་མ་བཅས་པ་་
མཐའ་དག་སྐྱེད་པའི་ཡུམ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་མཚན་་་་་་་
གཞན་ཕྱག་རྒྱ་ཆེན་པོ་ཞེས་གྲགས་པ་མདོ་རྒྱུད་ཐམས་ཅད་ཀྱི་ངེས་་་་་་་
དོན་སྙིང་པོའི་དགོངས་པ་འཕགས་ཡུལ་གྱི་གྲུབ་ཆེན་རྣམས་ཀྱིས་རྡོ་་་་
རྗེའི་སྒྲོམ་ཕྱེས་ཏེ་ཕྱི་རབས་སྐལ་ལྡན་གྱི་དོན་དུ་གདམས་པར་ཇི་སྙེད་་་
གཅིག་མཆིས་པ་ལས། བོད་ལ་བཀའ་དྲིན་ཤིན་ཏུ་ཆེ་བའི་མཁས་གྲུབ་
ལོ་པཎ་རྣམས་ཀྱིས་ཁ་བ་རི་པའི་རང་སྐད་དུ་བསྒྱུར་བར་མདོ་རྒྱུད་་
ཡོངས་ཀྱི་དོན་དམ་ངེས་པའི་སྙིང་པོ། འཕགས་ཡུལ་གྲུབ་ཐོབ་རྒྱ་
མཚོའི་ཐུགས་བཅུད། མ་གསང་མཁའ་འགྲོའི་སྙིང་ཁྲགགངས་ཅན་
མར་མི་དྭགས་གསུམ་གྱིས་བསྒྱུར་སྒོམ་སྤེལ་གསུམ་རྩལ་དུ་བཏོན་པའི་་
གནས་ལུགས་ཕྱག་རྒྱ་ཆེན་པོའི་གདམས་པའི་བདུད་རྩི་འདི་ཉིད་་་་་་་་་
བཀའ་བརྒྱུད་ཆེ་བཞི་ཆུང་བརྒྱད་ཀྱི་སྐྱེས་མཆོག་གྲུབ་པའི་དབང་ཕྱུག་་
རྣམས་ཀྱིས་ཐུགས་ཉམས་སུ་བཞེས་ཏེ་མཆོག་གི་དངོས་གྲུབ་ཉམས་་་་་་
འོག་ཏུ་ཚུད་པ་སའི་རྡུལ་ལྟར་བྱོན། དེ་ནས་བརྩམས་བླ་མའི་དོན་
བརྒྱུད་ཀྱི་རྟོགས་པ་སློབ་མའི་རྒྱུད་ལ་པར་བཏབ་པ་བཞིན་བྱིན་རླབས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་བ།
-ཤྩ་
འཕོ་བའི་དབང་བསྐུར་གཅིག་ནས་གཅིག་ཏུ་བརྒྱུད་པ་བར་མ་ཆད་་་་་
པར་བྱོན་པའི་བརྒྱུད་པ་རིན་པོ་ཆེ་འདི་ཉིད་ལ་ཟུང་འཇུག་དོན་གྱི་་་་་་
བརྒྱུད་པ་ཞེས་ཡོངས་སུ་གྲགས་པ་ལྟར། འཇམ་མགོན་ཐམས་ཅད་
མཁྱེན་པ་ཀརྨ་ངག་དབང་ཡོན་ཏན་རྒྱ་མཚོ་འཕྲིན་ལས་ཀུན་ཁྱབ་
དཔལ་བཟང་པོའི་བར་དུ་བྱིན་རླབས་དོན་གྱི་བརྒྱུད་པ་མ་ཆད། མན་
ངག་གདམས་ཁྲིད་ཀྱི་ཆིག་བརྒྱུད་མ་འཆུགས་པར་བཀའ་རྒྱུད་གསེར་་་
གྱི་ཕྲེང་བ་ཟུང་འཇུག་དོན་གྱི་བརྒྱུད་པ་མུ་ཏིག་བསྟར་ལ་བརྒྱུས་པ་་
བཞིན་དེ་དག་གིས་གནས་ལུགས་ཕྱག་རྒྱ་ཆེན་པོ་ངེས་པ་དོན་གྱི་་
བསྟན་པའི་རྒྱལ་མཚན་ནུབ་པ་མེད་པར་བསྒྲེངས་ཏེ་སྒྲུབ་བརྒྱུད་རིན་་
པོ་ཆེའི་རིང་ལུགས་གསལ་བར་བྱས། དེའི་སྐབས་སུ་མཉམ་མེད་
དྭགས་པོ་བཀའ་བརྒྱུད་ཐམས་ཅད་སྙིང་པོའི་སྒྲུབ་བརྒྱུད་པ་ཞེས་
མཚན་དོན་དང་མཐུན་པར། ཞེན་ལོག་མོས་གུས་ཡེངས་མེད་ཀྱི་སྲང་
ལ་གཅུད་དེ་ཟུང་འཇུག་ཕྱག་རྒྱ་ཆེན་པོའི་ཉམས་ལེན་ལ་མི་ཚེ་གང་་་་་་་
བོར་ཐོས་བསམ་སྒོམ་པ་གཅིག་དྲིལ་དུ་མཛད་པས་ཆོས་རྣམས་ཀྱི་ཆོས་
ཉིད་སེམས་ཉིད་འོད་གསལ་བདེ་སྟོང་ཕྱག་རྒྱ་ཆེན་པོའི་ལམ་ལ་རང་་་་་
བྱན་ཚུད་པ་དེའི་ཚེ། ་གཅིག་ཤེས་ཀུན་གྲོལ་འཁོར་འདས་ཀྱི་གནས་
ལུགས་ལ་ཤེས་རབ་ཀྱི་རྩལ་ཕྱོགས་མེད་དུ་རྒྱས་པས་སྣང་སྲིད་ཐམས་་་་
ཅད་དཔེ་ཆར་ཤར་བ་ཞེས་པའི་སེང་གེའི་སྒྲ་བསྒྲགས་པ་ལ་འཇིགས་་་་
པ་མེད་པའི་གོ་འཕང་མཐོན་པོར་གཤེགས་པ་ཤ་སྟག་བྱུང༌། དེ་ལྟ་

སྔོན་དུ་འགྲོ་བའི་གཏམ། … 3 .
བུའི་ལམ་ཐབས་གྲོལ་གཉིས་ཀྱི་གདམས་པ་ཟབ་མོའི་རྒྱབ་བརྟེན་དུ་ཀྱཻ་
རྡོར་རྩ་རྒྱུད། ཟབ་མོ་ནང་དོན། རྒྱུད་བླ་མ་སོགས་ལ་འཆད་ཉན་ཐོས་
བསམ་གནད་དུ་ཕྱིན་པ་ཞིག་བྱུང་ཡོད་ན་དེས་ཆོག་དང་མེད་ན་་་་་་་་
ཐབས་ཆགས་པའི་གདམས་པར་བཞེད། དེས་ན་དཔལ་རྒྱལ་བ་བཀའ་
བརྒྱུད་པའི་ཚད་མའི་སྐྱེས་བུ་དམ་པ་རྣམས་ཀྱིས་དགོངས་པའི་མཐིལ་་
གསུང་རབ་ལས་ཇི་ལྟར་བཀྲལ་བ་བཞིན་ཁ་ནང་དུ་ཕྱོགས་ཏེ་ཉམས་་་་
ལེན་བྱེད་པ་ལས། ཁ་ཆོས་དང༌། ཟ་ཆོས། རྩོད་ཆོས། གཡེར་ཆོས་མ་
ཡིན་པར་སྙིང་པོའི་དོན་ཟབ་གསང་གི་དགོངས་པ་གཏན་ལ་དབབ་་་་་་
ཅིང་ངེས་ཤེས་ཁྱད་པར་ཅན་འདྲོངས་བའི་ཐབས་ལ་འབད་པར་གལ་་
ཆེའོ༑ ཕྱིས་སུ་རང་རེ་དྭགས་བརྒྱུད་པའང་གཞན་གྱི་ལད་མོའི་རྗེས་སུ་
གཡམ་རྒྱུགས་ཏེ་སྙན་སྙན་དང་ཆེ་ཆེ་ཆོས་སྐད་དང་རྣམ་གྲངས་མང་་་་་
པོ་བགྲངས་པའི་བཤད་ཡམ་གྱིས་འཇའ་ཚོན་རི་མོ་ལ་གཡེངས་བས་་་་་་
རང་ལུགས་སྙིང་པོའི་དོན་གྱི་གདམས་ཟབ་ཕལ་ཆེ་བའི་སྨིན་གྲོལ་་་་་་་་་
བཤད་བཀའ་དང་བཅས་པ་མཁའ་ལ་སྤྱོད་པའི་རྟེན་གྱི་གཙོ་བོར་སྔར་
ནས་གཤེགས་ལ་ཅུང་ཟད་མཆིས་པ་རྣམས་ཀྱང་གཤེགས་པར་འགྱུར་་་
བ་ལ་ཆེས་མི་རིང་བ་འདི་ལྟར་ནའང༌། ཞེས་མཁས་དབང་ཀརྨ་བཀྲ་
ཤིས་ཆོས་འཕེལ་གྱིས་གསུང་པ་དོན་དང་མཐུན་པར་སྣང་སྟེ་དོན་གལ་
པོ་ཆེ་ལ་ལན་བཟློས་ཀྱི་དཔེ་ལྟར་དེང་དུས་རང་རེ་བཀའ་བརྒྱུད་པའི་་་
གནས་ཚུལ་ལ་བསམ་སྟེ་གོ་བརྡ་ཙམ་དཔེ་སྐྲུན་གསལ་བཤད་ཀྱི་

· 4 · ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་བ།
དུ་ངོ་བཤུ་བྱས་ནས་བསྒྲིགས་པ་ལས། རང་ལ་ཡོན་ཏན་གྱི་ཤེས་ཚད་
དང་༑ ཉམས་ལེན་སོགས་གང་ཡང་མེད་པ་ཞིག་གིས་དེ་ལྟར་བཤད་
ན་གད་མོའི་གནས་སུ་གྱུར་ཀྱང་རྣམ་པ་ཆོས་ལྟར་བཅོས་པའི་ང་རྒྱལ་་་
ཁེངས་དྲེག་ཅན་རང་དང་འདྲ་བ་དག་ལ་ཅུང་ཟད་ཕན་སྙམས་ཀྱིས་་་་
དེ་ལྟར་བྲིས་པ་ཡིན་ནོ། །
དེ་ལྟ་བུའི་ཟབ་ཆོས་དེ་ཉིད་མི་ཉམས་གོང་འཕེལ་ཉམས་པ་སོར་་་
ཆུད་ཀྱི་ཆེད་དུ་དམིགས་ཏེ། མི་རབས་ནས་མི་རབས་བར་འཛམ་གླིང་
ཡུལ་གྲུ་ཀུན་ལ་ཁྱབ་བརྡལ་དུ་འགྲོ་ཐུབ་པ་དང་བསྟན་པ་འདི་ལ་མོས་་
ཤིང་སྐལ་པ་དང་ལྡན་པའི་ཤེས་ཡོན་ཅན་རྣམས་ཀྱི་དགོས་མཁོ་དང་་་་
བསྟུན་ནས་དཔེ་དེབ་ཚད་ལྡན་ཞིག་དཔེ་སྐྲུན་ཐོན་ན་སྙམ་པའི་རེ་བ་་་
ལྟར་བསྟན་འགྲོ་ཡོངས་ལ་སྨན་པའི་མཆོག་སྤྲུལ་ཨ་དཀོན་རིན་པོ་ཆེ་་་་
ལ་ཞུས་པས་ཞལ་གྱིས་བཞེས་ཏེ་འགྲོ་གྲོན་ཡོངས་རྫོགས་གཏོང་གནང་་
བས་བཀའ་དྲིན་དང་དུ་བླངས་ཏེ་དཔེ་སྐྲུན་གྱི་འགན་ཁུར་ཞུས་པ་མ་་་
ཟད་ངལ་བ་ཅུང་ཟད་བགྱིས་ནས་དཔེ་རྙིང་འདི་དག་རང་ཉིད་ཀྱི་་་་་་
ཞང་པོ་དང་ཕ་རྒན་སོགས་ཀྱིས་ལུས་སྲོག་ལ་མ་ལྟོས་པར་ཉར་ཚག་་་་་་་
བྱས་པས་ཆུད་ཟོས་སུ་མི་འགྲོ་བར་བསྟན་པའི་ཞབས་འདེགས་གི་རྣམ་
པ་དང་རང་རིགས་ལ་ལྷག་བསམ་ཡིན་ཁུལ་གྱིས་བཀའ་བརྒྱུད་དཔེ་་་་་
རྙིང་མྱུར་སྐྱོབ་རིག་ཚོགས་ཟེར་བའི་དེབ་ཁ་ཤས་ཤིག་ཉེ་བའི་ལོ་ཤས་་་
པ་མེད༽ པེ་སྐྲུན་ཞུས་ཡོད་པས་ཕན་བདེ་མ་ལུས་པའི་འབྱུང་གནས་ཐོག་

TAYSIWIUBism- སྔོན་དུ་འགྲོ་བའི་གཏམ།
་ཧོ་
མཐའ་ཀུན་དུ་དགེ་བའི་ལམ་ཡངས་པོར་འབྱུང་བའི་རྒྱུར་འགྱུར་བ་་་་་
དང་། དེ་བཞིན་རང་ཉིད་ལ་སྤྲུལ་མིང་ཙམ་གྱིས་བབས་ཐོབ་ཀྱི་འོས་
འགན་ཞིག་ཏུ་བརྩིས་ནས་དཀའ་ངལ་ཁྱད་བསད་ཀྱིས་འབད་བརྩོན་་་
ཞུས་ཏེ་ད་ལམ་མཐོན་མཐིང་ཅོད་པན་འཆང་བ་དཔལ་རྒྱལ་བའི་་་་་་་་
དབང་པོ་ཀརྨ་པ་བདུན་པ་ཆོས་གྲགས་རྒྱ་མཚོས་ཕྱོགས་བསྒྲིགས་་་་་་་་
གནང་བའི་ཕྱག་རྒྱ་ཆེན་པོའི་རྒྱ་གཞུང་གི་གླེགས་བམ་རྣམ་གསུམ་སྔར་
དཔལ་སྤུངས་དགོན་གྱི་པར་རྙིང་སོར་བཞག་ལྟར་དཔེ་བསྡུར་ཞུ་དག་་
ལན་མང་བཏང་ནས་ལྟ་བདེ་བའི་ཕྱིར་དུ་མང་ཉུང་འདྲ་མཉམ་གྱི་་་་་་་་
ཁག་བགོ་བྱས་ཏེ་དེབ་དྲུག་དང་དཀར་ཆག་བཟོས་པ་ལས་གསར་དུ་་་་་
བཟོ་བཅོས་གང་ཡང་མ་བྱས་པར་དཔེ་སྐྲུན་ཞུས་པ་ཡིན། ༈
དེ་ལྟར་ཁྱབ་བདག་རྡོ་རྗེ་འཆང་ནས་འཕགས་ཡུལ་གྲུབ་བརྒྱའི་སྤྱི་
མེས་ས་ར་ཧ་དང་། ཤིང་རྟ་ཆེན་པོ་ཀླུ་སྒྲུབ་ཡབ་སྲས། ཏེ་ལོ་ནཱ་རོ་
སོགས་ཀྱིས་དོན་བརྒྱུད་མ་ཆད་ཅིང་སྐལ་ལྡན་ཐོས་གྲོལ་དུ་འགྱུར་བར་
དོ་ཧ་རྡོ་རྗེའི་མགུར་གླུ་མ་སྦས་གསལ་བར་སྟོན་པའི་སྙིང་པོ་འདི་ཉིད་་
མི་ཆོས་རྒྱངས་རིང་བོར་སྟེ་རྒྱལ་བ་བཀའ་བརྒྱུད་པའི་ལྷ་ཆོས་ལ་ཅུང་་་
ཟད་སྙིང་རུས་བསྐྱེད་པའི་སྤོབས་པ་ཅན་སྐྱེས་བུ་དམ་པ་ཤེས་ལྡན་་
རྣམས་ལ་ལེགས་གཅེས་སུ་ཕུལ་བའོ། ། ༞ ༞
དེ་ཡང་། འོག་མིན་གནས་སུ་ཆོས་སྐུ་རྡོ་རྗེ་འཆང༌།། ཀུན
ེ་ཚོ་འཕགས་པའི་ཡུལ་དུ་གྲུབ་ཐོབ་རྒྱ་མཚོའི་ཚོགས། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་བ།
6 •
གངས་ཅན་འདི་ན་མར་མི་དྭགས་གསུམ་ཞེས། །
འཇིག་རྟེན་འདྲེན་པའི་རྒྱལ་པོར་བཀའ་བརྒྱུད་གྲགས། །
དུས་གསུམ་རྒྱལ་བའི་ཡུམ་གཅིག་ཕར་རོལ་ཕྱིན། །
ཕྱག་རྒྱ་ཆེན་པོ་ཞེས་བྱ་རབས་གྲགས་པའི། །
མདོ་རྒྱུད་ཀུན་གྱི་སྙིང་པོ་ངེས་པའི་དོན། །
འཕགས་བོད་གྲུབ་རྒྱའི་སྙིང་གཏམ་འདི་ན་རྨད། །
__ གཏམ་གྱི་ཐོག་མར་འཇིག་རྟེན་ཆོས་བརྒྱད་ཞེས། །
སྦྲུལ་པག་བཞིན་དུ་འཁྲི་བ་རབ་བཅད་དེ། །
ཞེན་ལོག་མོས་གུས་སྙིང་རྗེའི་གཅུན་ཐག་གིས། །
མ་རིག་དུག་ལྔའི་ཁ་ལུད་སྡོམས་པར་བྱས། ། @ ལྷོ
ལུགས་བཟང་གསེར་གྱི་པད་མོའི་འདབས་སྟོང་བཞད། །
༩ རྒྱུད་པ་རིན་ཆེན་ཟེ་འབྲུའི་ཕྲེང་ཚར་མངར། ། ཟ་པ་
དད་དམ་འགྱུར་མེད་རྡོ་རྗེའི་ཁྲི་དྲུང་དུ། །
" བསགས་རྗོགས་བསོད་ནམས་ལྡན་པའི་དཔལ་དུ་ཤར། ། ༈
8
རིན་ཆེན་རིན་ཐང་བྲལ་བའི་ཆོས་ནོར་འདི། །
མེས་པོའི་ཤུལ་བཞག་བརྒྱུད་པའི་བྱིན་བརླབས་པར། །
དགོས་འདོད་འབྱུང་བའི་ཡིད་བཞིན་ནོར་བུ་ལྟར། །
དད་བརྩོན་ཤེས་ལྡན་དག་གི་སྤྱོད་ཡུལ་ལགས། །
ཞེས༑ དཔལ་ཁྲོ་ཕུའི་རུ་དགོན་ཐེག་མཆོག་དར་རྒྱས་བཀྲ་ཤིས་ཆོས་

སྔོན་དུ་འགྲོ་བའི་གཏམ། …7 ,
གླིང་གི་སྤྲུལ་མིང་པ་ཀླུ་སྒྲུབ་རྒྱ་མཚོ་ནས།
སྤྱི་ལོ་༢༠༠༧ལོར་དགའ་སྐྱེ་དགུའི་གྲོང་ཁྱེར་ཡིད་འོང་གླིང་དུ་་་་་་
བྲིས་པའོ། །
པད་ཚད་ག
རྒྱ་
བོད
ཕྱིན་མ།ཅོབ་ཡོན་ན་213)
ག་རྒྱུ་
01
བདག་བྱིན ལུས་དག་ན
ལག་༡།རྟགས་ཚུ་

༡༧་༡པ། ༢་་་ཀའི་
༡ ཊརཏཱ ཀ་༡༣ སྐ ༡༢༧ སྐུའ C) ས་ན
FTBSIDY |

དཀར་ཆག .1 .
) ? esist11ts ¢ vun { ¢ et Wezihefies des te ve
¢£h]7$$]P•=z/w??f%
དཀར་ཆག  ོ་ ི
#$x ]+ kyaryte ར་ལྷ་ལ་བཎྜལ་ཀའ
མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
&uwN
དཔལ་ལྡན་གཉིས་སུ་མེད་པའི་རྡོ་རྗེ།(1)
དོ་ཧ་མཛོད་ཅེས་བྱ་བ། · བིརླ་པ།(173)
ཏིལླི་པའི་དོ་ཧ། ……·ཏིལླི་པ།(180)
ཆོས་ཐམས་ཅད་རབ་ཏུ་མི་གནས་པའི་དེ་ཁོ་ན་ཉིད་ཚིགས་སུ་
བཅད་པ་ཕྱེད་ཀྱི་འགྲེལ་པ། ་དཔལ་ཨ་ཝ་དྷུ་ཏི།(185)
དངོས་པོ་སྦྱོང་བ། ... …སློབ་དཔོན་ཀླུ་སྒྲུབ།(219)
རྣམ་པར་མི་རྟོག་པའི་རབ་ཏུ་བྱེད་པ།………… སློབ་དཔོན་ཨརྱ་དེ་ཝ།(222)
མ་རྟོགས་པ་རྟོགས་པར་བྱེད་པ། •དཔལ་གཉིས་མེད་རྡོ་རྗེ།(225)
སྙིང་པོ་ཀུན་ལས་བཏུས་པའི་རབ་ཏུ་བྱེད་པ། ………ཤྲི་ཨཱ་ནནྡ་བཛྲ།(229)
བདུད་རྩི་གྲུབ་པའི་རྩ་བ། . · སློབ་དཔོན་བིརླ་པ།(231)
ཕྱག་རྒྱ་ཆེན་པོའི་མན་ངག …བླ་མ་ཏིལླི་པ།(237)
ཕྱག་རྒྱ་ཆེན་པོའི་ཚིག་བསྡུས་པ། · པན་ཆེན་ནཱ་རོ་པ།(242)
བདག་བྱིན་གྱིས་རློབ་པའི་རིམ་པ།.. ་དཔལ་ས་ར་ཧ།(245)
མན་ངག་གི་ཚིགས་སུ་བཅད་པ་བཅུ་གཉིས།…………………‘དཔལ་ས་ར་ཧ།(249)
སེམས་བརྟག་པ་ཞེས་བྱ་བ། ……༞སློབ་དཔོན་ཚུལ་ཁྲིམས་འཕགས་པ།(252)

དཀར་ཆག
དངོས་པོའི་གནས་ལུགས་བསྒོམ་པ། ་་…………་་་སློབ་དཔོན་བདེ་བའི་རྡོ་རྗེ།(255)
· མི་གསལ།(270)ཚིགས་སུ་བཅད་པའི་མཛོད།
ཚིགས་སུ་བཅད་པ་ལྔ་པ།. ‘སློབ་དཔོན་ནག་པོ་པ།(275)
དཔལ་རྡོ་རྗེའི་གླུ། ……མི་གསལ།(277)
· རྗེ་བཙུན་ཀ་རོ་པ།(279)རྣལ་འབྱོར་སྤྱོད་པའི་བསམ་གཏན།
………དཔལ་བིརླ་པ།(282)
བིརླ་པའི་ཚིག་རྐང་བརྒྱད་བཅུ་རྩ་བཞི།
སྤྱོད་པའི་གླུ་ཡི་མཛོད་ཀྱི་འགྲེལ་པ། …………སློབ་དཔོན་ཐུབ་པས་བྱིན།(286)
|:ཀྱི 1:|:|
2782
( 11
1:|:རབཀརཔ 1:|:ཀ མཞེགཔག ཡི
བན་ཕུར ། ༡༩༣ཟླ་
ར༠༢༡༣༡་་འོ་བ
Tepatpiz རྒྱ་གོ་མཁ
&FEN ཤmn 63F ཞས
676 pe
CON །་ན་དང
༡༥ ་གི་
PT
dep

Dar
༄༅། །ཕྱག་རྒྱ་ཆེན་པོའི་རྒྱ་གཞུང་གླེགས་
བམ་བཞི་པ་བཞུགས་སོ། །
ཀརྨ་པ་བདུན་པ་ཆོས་གྲགས་རྒྱ་མཚོས་བསྒྲིགས།
3349
རྗེས་འདེ

0903g2
ge.co
GE
PPE

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ་1·
20 འི་ཌ་༣ རྒྱ་ཎས་མཐོ་
༄༅། །མི་ཟད་པའི་གཏེར་མཛོད་ཡོངས་སུ་གང་བའི་གླུ་
ཞེས་བྱ་བ་གཉུག་མའི་དེ་ཉིད་རབ་ཏུ་སྟོན་པའི་
ཆེས་བླ ཿ ༦ རྒྱ་ཆེར་བཤད་པ་བཞུགས་སོ། ། __ape B }
དཔལ་ལྡན་གཉིས་སུ་མེད་པའི་རྡོ་རྗེས་མཛད།
[ [v
༄༅། །རྒྱ་གར་སྐད་དུ། དོ་ཧ་ནི་དྷི་ཀོ་ཥ་གཱི་ཏཱི་ནཱ་མ་པ་རི་པཱུ་ར་པྲ་
ཤཱསྟ་མ་ནི་ཏི་ཡོ་ཊཱི་ཀཱ། བོད་སྐད་དུ། མི་ཟད་པའི་གཏེར་མཛོད་ཡོངས་
སུ་གང་བའི་གླུ་ཞེས་བྱ་བ་གཉུག་མའི་དེ་ཉིད་རབ་ཏུ་སྟོན་པའི་རྒྱ་ཆེར་
བཤད་པ། བཅོམ་ལྡན་འདས་འཇམ་པའི་དབྱངས་སྨྲ་བའི་སྐྱེས་མཆོག་
ལ་ཕྱག་འཚལ་ལོ། །བླ་མ་དམ་པ་རྣམས་ལ་ཕྱག་འཚལ་ལོ། །སྐྱེས་བུ་
མཆོག་རྣམས་དེ་ཉིད་ཐུགས་སུ་ཆུད་པའི་ངོ་བོ་དང༌། །ཤེས་རབ་རལ་
གྲིས་ཉོན་མོངས་གཅོད་པར་བྱེད་པའི་རྗེ་བཙུན་པ། །དམ་པའི་སྐྱེས་
མཆོག་དེ་ཉིད་སྟོན་པར་བྱེད་པའི་བླ་མ་ལ། །བསམ་གྱིས་མི་ཁྱབ་དོན་
གྱིས་ཡང་དག་བསྟོད་བྱས་ཏེ། །སངས་རྒྱས་ཉིད་ལས་སངས་རྒྱས་
རྟོགས་པར་བྱེད་པའི་ངོ་བོ་དཔལ། །མི་ཤེས་གཉུག་མའི་ངོ་བོ་ཐ་མལ་
ཤེས་པ་འདི་དག་ནི། །དམ་པ་རྣམས་ཀྱི་གདམས་ངག་ཅི་ལྟའི་དོན་ཉིད་
དུ༑ །ཐ་དད་རྟོག་པ་གཅད་ཕྱིར་མཉམ་ཉིད་མཻ་ཏྲིས་བཤད། །དེ་ལ་ཆོས་
ཀྱི་སྐུ་དང་དེའི་དགོངས་པ་ཐ་མི་དད་པ་དག་རྗེ་བཙུན་པ་དཔལ་གྱི་རི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། (a""#&
བོ་བདག་གིས་རྟོགས་པའི་དོན་གླུར་བླངས་ཏེ། བསམ་གྱིས་མི་ཁྱབ་
པའི་དོན་དེ་དག་བདག་གིས་རབ་ཏུ་རྙེད་དོ། །དེའང་མཁའ་འགྲོ་མ་
དག་གིས་རྗེས་སུ་དཔག་པ་དག་གིས་ཉེ་བར་མི་རྙེད་པའི་ཕྱིར་ལྐུགས་་་
པའི་སྐད་དུ་བརྗོད་དེ། དུམ་མི་ལིའོ། །དེའི་དོན་ནི། མུ་སྟེགས་སྒྲ་དང་
ཚད་མ་དང༌། །མངོན་སུམ་རྗེས་དཔག་རིག་པའི་གཞུང༌། །བློ་རབ་
མངོན་ཤེས་ཕྲ་མོས་ཀྱང༌། །རྟོགས་པར་མི་ནུས་མན་ངག་ཡིན། །ཞེས་
བྱའོ། །དེ་བས་ན་འདི་ནི་ཏུག་ཀན་ཙ་མ་ན་ཞེས་བྱའོ། །དེའི་དོན་ནི།
འབྱུང་བ་འབྱུང་མིན་འབྱུང་བ་འབྱིན། །ལེན་པ་ལེན་མེད་ལེན་ལོངས་
པ༑།སྨྲ་བ་སྨྲ་མིན་སྨྲ་མེད་བརྡ། །དོན་མིན་མེད་དོན་མེད་མིན་ནོ། །ཞེས་
བྱ་བ་སྟེ། བླ་མའི་ངག་ལས་ངེས་པར་རྙེད་པའི་དོན་ནོ། །དེ་བས་ན། ཧི་
ཧཱུྃ་མཾ་ས་ར་ཧཱུྃ་ཧོཿ ཞེས་བྱ་སྟེ། དེ་དག་གི་དོན་ནི། མགོ་བཅད་ནམ་
མཁའ་དག་ལ་འཕང་། །ནང་ཁྲོལ་ཚོགས་ཀྱི་སྟོན་མོ་བྱ། །རྐང་མཐིལ་སྤྱི་
གཙུག་དག་ཏུ་དགུག །ལྟོ་བའི་འཁོར་ལོ་བསྐོར་བར་བྱ། །དེ་ནི་ངེས་
པར་སྦྱར་བའི་ཆོ་གའོ། །དེ་བས་ན་རྟགས་ལ།།ལ་ཨ་རི་ཏ། ཞེས་བྱ་སྟེ། །
དེ་དག་གི་དོན་ནི། གྲུབ་པ་མེད་ཕྱིར་རྨི་ལམ་སྟོན། །བརྒྱུད་པ་ཡིན་ཕྱིར་
གླུ་ལེན་ཏེ། །།གསང་བ་ཡིན་ཕྱིར་མཁའ་འགྲོའི་སྐད། །གདམས་ངག་
ཡིན་ཕྱིར་ཉམས་སུ་བླང༌། །ཞེས་བྱ་བ་ནི་གནས་པར་བྱ་བའི་ཡན་ལག་
གོ།དེ་བས་ན། ཨེ་ཀྲ་ན། ཞེས་བྱ་སྟེ། སྐྱེ་བ་མེད་པ་དེ་དག་གི་དོན་ནི། །
སྐྱེ་མེད་མཁའ་ལས་ཐིགས་པར་ཤར། །རྒྱུད་གཞན་འབྲས་བུའི་ཐིགས་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 3 ·
པ་སྟེ། །སྒྲ་ནི་དུས་ཆེན་འགྱུར་དུས་སྟོན། །མུ་རིགས་ཚལ་དུ་བྲམ་ཟེས་
སོ༑ །ཞེས་བྱ་བའི་དོན་ནི་ཐོས་པ་ཅན་ལ་སྦྱར་བར་བྱའོ། །དེ་བས་ན། ཧ་
ཧི་ཏ་མ་ནི། ཞེས་བྱ་སྟེ། དེ་དག་གི་དོན་ནི། གཞན་གསལ་སྙིང་པོའི་
ཁྱད་པར་དང་། །བླ་མ་བཟང་ལས་དེ་རྟོགས་ཏེ། །གཉུག་མར་སྦྱངས་
པའི་སྤྱོད་པ་ཡིན། །འདི་ནི་ཉམས་སུ་བླངས་པོ་སྟེ། །འབྲས་བུ་དེ་ལས་
འབྱུང་བའོ། །དེ་དག་ནི་གོ་བར་བྱ་བའི་དོན་ཉིད་དུ་སྦྱར་རོ། །དེ་བས་
ན༑ མ་ཀི་ཤུ་ཀྵ་ན་རེ། ཞེས་བྱ་སྟེ། དེ་དག་གི་དོན་ནི། གཡས་པ་གཞན་
དང་གཞན་དེར་མིན། །གཡོན་པ་གསལ་བ་བརྟག་ཕྱིར་མིན། །དེ་ཉིད་
དེ་ཉིད་རྟོགས་པ་མིན། །མིན་པ་རྒྱལ་པོའི་ཤེས་པ་མིན། །ཞེས་བྱ་བ་ནི་
ཁྱད་པར་གྱི་དོན་བརྗོད་པའོ། །དེ་བས་ན། །དོ་ཧ། ཞེས་བྱ་སྟེ། དེ་དག་
གི་དོན་ནི། །རང་ལ་མེད་པ་ནི་ཨ་ཨིའོ། །རང་དང་ལྡན་པ་ནི་ཨེ་ཨུའོ། །
ཕན་ཚུན་གཉིས་ལ་མི་སྨྲ་བ་ནི་ཨི་ཨའོ། །ངོ་བོ་ནི་ལྀ་རྀ་ཨའོ། །གཞན་
གཅོད་པར་བྱེད་པ་ནི་ཨི་ལྀའོ། །མཚན་ཉིད་ཀྱི་དོན་ནི་ཨི་ཨ་རའོ། །
གནས་བསྟན་པར་བྱ་བ་ནི་ཨུ་ལྀ་ཨིའོ། །ཉམས་སུ་མྱོང་བ་ནི་ཨ་རའོ། །
དེ་ཉིད་ཀྱི་བརྗོད་པ་ནི་ཨ་ཨཾ་ཨའིའོ། །དེ་ནི་མཁའ་འགྲོ་མའི་སྒྲའི་དོན་
དང་པོའོ། །སྒྲའི་ཚིག་མང་པོ་བཟང་པོ་ཅན་ལ་སྦྱར་བ་ནི། ཁུར་ཆེན་
ཁྱེར་དང་འགྲོ་བ་མགྱོགས། །ཕྱིན་པ་མེད་དེ་དང་པོའི་ས། །གཤོག་པ་
སྦར་བས་ནམ་མཁའི་མཚོ། །རི་རབ་ནོར་བུའི་གླིང་ན་བདེ། །ཞེས་བྱ་
བའི་དོན་ནོ། །སྒྲའི་ཚིག་བཀའ་ལ་སྦྱོར་བ་ནི། ཆུ་སྲིན་གདུག་པའི་ཁར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
4.
འགྲོ་དང་། །རུས་སྦལ་རྒྱབ་ན་གནས་པ་དང༌། །ཉ་མིང་ཆེན་པོའི་ལྟོ་བ་
ནི༑ །ཉི་མའི་དཀྱིལ་ན་མཛེས་པ་ཆེ། །ཞེས་འབྱུང་བའི་ཕྱིར་རོ། །བསྟན་
པའི་སྒྲར་སྦྱར་བ་ནི། མེ་ཡིས་བསྐམས་པའི་བདུད་རྩི་དང༌། །དུར་ཁྲོད་
ཚོགས་ཀྱི་རུས་པ་བརྡུང་། །རྒྱ་མཚོའི་སྟེང་ན་གཞོན་ནུ་མ། །རྒྱལ་པོས་
ས་འཛིན་གདོལ་པའི་མཆོག །ཅེས་འབྱུང་བའི་ཕྱིར་རོ། །སྒྲ་མཁས་པར་
སྦྱར་བ་ནི། རྐང་མཐིལ་སྤྱི་གཙུག་སྙིང་དུ་མཉམ། །ཁ་རྐུབ་བརྒྱུད་པ་ཁྱི་
ཡི་ཟས།།སྲིན་བུ་མེ་ཁྱེར་ཆུ་བོའི་རྒྱུན། །ཐལ་མོ་བརྡབས་པ་ནམ་མཁའི་
སྒྲ༑ །ཞེས་འབྱུང་བའི་ཕྱིར་རོ། །བསྟན་པ་ཐུན་མོང་བའི་སྒྲར་སྦྱར་བ་ནི།
བ་ར་སུ་ནི་གི་ཧིནྡ། ཀོ་ཤ །བུ་ཧ་ས་ན། གཱི་ཏ། ནཱ་མའོ། །དེ་དག་གི་དོན་
ནི༑ མ་ཟད་མི་ཟད་ཟད་པ་མེད། །མཐར་ཐུག་རྡོ་རྗེ་ཉིད་ཀྱི་ངང་། །
སངས་རྒྱས་སངས་རྒྱས་རྟོགས་པ་མིན། །ལག་པའི་ནོར་བུ་མཐོང་བའོ། །
བདེར་གཤེགས་སྣང་བ་སེམས་ཀྱི་ངང་། །ངེས་པའི་དོན་སྨྲ་ང་ཡི་སྙིང་། །
རྟོགས་པར་བྱེད་པ་ནོར་བུའི་རྟེན། །དེ་ཡང་ས་བོན་ཆུ་ཡིས་བསྐྱེད། །
གདོལ་པ་ལྟ་བུའི་སྨྱོན་པ་ལས། །ནོར་བུ་ཆེན་པོ་ལག་ཏུ་འོངས། །སངས་
རྒྱས་དམ་པ་རྣམས་ཀྱི་གསུང༌། །ཁ་ལ་མི་སྨྲ་སྨྲ་རུ་མེད། །ཐམས་ཅད་
ཆོས་ཀྱི་འཁོར་ལོ་ཆེ། །ཕྱག་རྒྱ་ཆེན་པོ་གཉུག་མའི་ངང༌། །བདེ་དང་
བྲལ་བ་ཆོས་ཀྱི་སྐུ། །གསལ་དང་མི་རྟོག་ལོངས་སྤྱོད་རྫོགས། །སྣང་དང་
སྟོང་པ་སྤྲུལ་པ་སྟེ། །རང་བཞིན་ལམ་ལ་ཤིན་ཏུ་གནས། །སྨྲས་ཀྱང་གྲུབ་
པ་མེད་པ་ནི། །རྨི་ལམ་གྱི་ནི་ནོར་བཞིན་དུ། །མཚན་ཉིད་བྲལ་བ་རྡོ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 5 ·
རྗེའི་གླུ། །བླ་མའི་ཞལ་ལས་ངེས་པར་བླང༌། །དེ་བས་ན། ཨ་ཨི་ཨུ་ཨེ་ར་
ལྀ་ཨོ། །ཞེས་བྱ་སྟེ། དེ་དག་གི་དོན་ནི། དང་པོ་བཟང་པོ་མཆོག་གི་
སྟོབས་སོ། །གཉིས་པ་གྱུར་བླང་བར་བྱ་བ་ཉིད་དོ། །གསུམ་པ་ནི་
མཚུངས་པའོ། །བཞི་པ་ནི་ལོངས་སྤྱོད་དོ། །ལྔ་པ་ནི་གྲུབ་པར་བྱེད་
པའོ༑ །དྲུག་པ་ནི་དེ་བཞིན་ཉིད་དོ། །བདུན་པ་ནི་གནས་པའོ། །བརྒྱད་
པ་ནི་སྤྲོས་པའོ། །དེ་བས་ན་བརྡའི་དོན་འདི་དག་གིས་རྟོགས་པར་བྱ་
བ་ཉིད་དུ་ཟད་དོ། །དེ་ཅིའི་ཕྱིར་ཞེ་ན། མཁའ་འགྲོ་མ་ལཱ་མ་དང་དུ་མ་
དི་རི་ནཱི་ནི་དེ་བཞིན་གཤེགས་པའི་སྤྲུལ་པའོ། །ཀངྐ་དང༌། གཏུམ་མོ་
དང་༑ ཕག་མོ་དང༌། རོ་ལངས་མ་དང་། འཇིགས་པའི་གདོང་ཅན་མ་
ནི་འཕགས་པ་ཆེན་པོ་དག་གི་ཡུམ་མོ། །ཁཎྜ་རོ་ཧི་དང་བཻ་ཏཱ་ལཱི་ནི་རྗེ་
བཙུན་པའི་ཡུམ་མོ། །རྡོ་རྗེ་དཔལ་མོ་སུ་ཁ་མ་ཧཱ་སིདྡྷི་ནི་བདག་བྱིན་
གྱིས་རློབ་པའི་མར་གྱུར་པ་སྟེ། འདི་དག་ནི་གཞན་དང་མ་འབྲེལ་བའི་
ཕྱིར་རོ། །དེར་ཡང་མ་ཟད་དེ། གནས་ས་ཆེན་པོ་ན་བདག་ཉིད་གནས་
པ་དེའི་ཚེ་ཙུནྡོ་མ་དང༌། སྟོབས་མཆོག་མ་དང་། དཀར་མོ་མ་དང་།
ཤན་པ་མོ་དག་གིས་རོའི་བརྡ་བསྟན་པར་གྱུར་ཏོ། །དེ་བཞིན་གཤེགས་
པའི་འབྱུང་གནས་དམ་པ་དག་ཏུའང༌། ཧེ་རུ་ཀ་ནི་དུར་ཁྲོད་མ་དང་།
རྣལ་འབྱོར་མ་ཆེན་མོ་སྣ་ཆེན་མ་དག་གིས་བསོད་ནམས་ཀྱི་འཁོར་་་་་་་་
ལོའི་བརྡ་བསྟན་པར་གྱུར་ཏོ། །རྡོ་རྗེ་བཙུན་མོའི་སྤྱན་སྔར་ཡང་ས་འོག་
མ་དང༌། འཕར་མ་དང་། བརྟུལ་ཞུགས་མ་དང་། སྤྱོད་པས་རྒྱུ་བ་མ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། H
▪ 「6 -
དག་གིས་ཀྱང་བྱིས་པའི་བརྡ་བསྟན་པར་གྱུར་ཏོ། །དེ་བས་ན་རྣལ་
འབྱོར་པ་དག་གིས་བརྡའི་དོན་ལ་མཁས་པར་བྱ་སྟེ། འདི་དག་གི་དོན་
ནི་བདག་གིས་ཀླ་ཀློའི་སྐད་དུ་བརྗོད་དོ། །ཧོ་ས་ར་ན། ཨ་ས་ར་ན། ཨེ་
ཏ་ཨ་ས་ར་ན། ཧེ་དུས་བུ་ལ། ཧ་ཏ་ཀ་ཏ། མུ་ལུ་ས་ལ། ཧ་ཧི་ཧོཿ མུ་ས་
ར་ས་རས་ཏྲིས། །ཏྲ་ས་ར། ཨཾ་ཙ་བ་མ། ཨ་ཙ་ཨ་ཨ་ཏི་མ། ཨ་ཨི་སུ་མིག
བོ་ལི། ཀའི་སྣོག·ཤ་ཧོ་ས་ར། ཀི་པི་ཙ་ཏ། ཡོ་བི། ཙ་ན་ཧེ་ཏྲན། ཧེ་ཧོ་མ་
ཧེ༑ ཧི་མ་རི། ཏ་མ་པེ་ན། ཨ་སིག མ་ལ་པོ་ཡི་ཧ། པོ་ཡི་ན་པ་ལ། ཧ་ཧི་
ཧོ ཨེ་ན་ས་སུག་དོ་ཡི་ལ། དོ་པ་ན། རུ་མིག་ས་ར། ཧ་ཧི་ཧོཿ ཨི་པ་ཏ་
ན༑ ཧ་ཧི་ཨི་པ་ན་ཧ། བོ་ཙ་ན་ཏོ་ཡ་ལི། དུ་མ་ཧོའོ་ལོ་ཙན་དོ། སྨྲི་རི་སུ་
པ་རི། སྨྲི་རི་ཀའི་ལ། ཙན་དོ་པ་ཡི་ལ། ད་ཀི་ས། ཕོ་ཕོ་ཕེ། ཧ་ཧ་ཧོཿ
ཞེས་པ་སྟེ། འདི་ནི་སྲིད་པའི་འཁོར་ལོའི་བརྡར་གྱུར་པ་ཐམས་ཅད་དེ།
རྗེ་བཙུན་པ་ནི་མཉམ་པ་ལ་ཞུགས་པ་སྟེ། བདག་འབའ་ཞིག་གིས་ཤེས་
པ་ཁོ་ནར་ཟད་དོ། །དེའང་མདོར་བསྟན་པའི་ཚུལ་ནི། དང་པོ་པ་ཉིད་
རྣམ་པར་ཞི་བའོ། །དེ་དག་ནི་རྐྱེན་ནོ། །འབྱུང་བ་ཆེན་པོའོ། །བྱིན་གྱིས་
བརླབས་པའོ། །གཏེར་རོ། །གཞིའོ། །དག་པའོ། །བཟང་པོའོ། །སྤྱོད་
པའོ༑ །ཡང་དག་པར་སྤྱོད་པའོ། །ཆེན་པོའོ། །སྟོབས་སོ། །རྣམ་པར་རྒྱལ་
བའོ༑ །ཕྱག་རྒྱའོ། །སྙོམས་པར་ཞུགས་པའོ། །འོད་གསལ་བའོ། །བདེ་བ་
ཆེན་པོའོ། །སྦྱོར་བ་ཟློག་པའོ། །མངོན་དུ་གྱུར་པའོ། །ལྔའོ། །གསུམ་མོ། །
གཅིག་གོ །ཐམས་ཅད་པའོ། །ཐམས་ཅད་པ་མེད་པའོ། །གཟུང་བའོ། །

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། 7.
གཟུང་བ་མེད་པའོ། །ཐམས་ཅད་པའོ། །དུས་མཚུངས་པའོ། །སྟེགས་སོ༎
དགེ་བའོ། །རྣམ་པར་དགེ་བའོ། །སྨྲ་བའོ། །ཐ་སྙད་དོ། །འཁོར་ལོའོ། །ལྕེ་
སྤྱང་ངོ་། །རྒྱན་ནོ། །སྐུའི་འཁོར་ལོའོ། །གསུང་གི་འཁོར་ལོའོ། །ཐུགས་ཀྱི་
འཁོར་ལོའོ། །མཉམ་པ་ཉིད་ཀྱི་འཁོར་ལོའོ། །འདིས་ནི་བརྡའི་དོན་
རྣམ་པར་ཕྱེ་བའོ། །དེའང་རྗེ་བཙུན་པ་དཔལ་གྱི་རི་བོ་པ་དག་གིས་
སྙིང་རྗེ་ཆེན་པོ་དག་གིས་ཀུན་ནས་བསླངས་པའི་སངས་རྒྱས་ཀྱི་ཡེ་་་་་་་
ཤེས་ཀྱི་སྤྱོད་ཡུལ་རྣམ་པར་ཕྱེ་བའི་དོན་དེ་དག་བདག་གིས་དགྲོལ་་་་་་་་
ཞིང་གསལ་བའི་བདག་ཉིད་དུ་བཤད་པར་བྱ་སྟེ། དེའང་དང་པོར་
སྙིང་པོའི་དོན་དངོས་ཀྱི་མཚན་ཉིད་ལ་ཐ་དད་ཀྱི། ཡང་དག་པའི་དོན་
གཏན་ལ་ཕབ་ཅིང་དེ་བཞིན་ཉིད་ཇི་ལྟ་བ་དེ་དག་ལ་བསམ་གྱིས་མི་་་་་
ཁྱབ་པའི་མཆོད་པར་བརྗོད་ནས། བཤད་པར་དམ་བཅའ་བར་བྱ་སྟེ།
འདི་དག་ནི་སྤྲོས་པ་དང་བཅས་པའི་ཐ་སྙད་ཀྱིས་དབེན་པ་ཡིན་ཏེ། དེ་
ཅིའི་ཕྱིར་ཞེ་ན། འདི་དག་ནི་རྣལ་འབྱོར་གྱི་དབང་ཕྱུག་ཆེན་པོས་
རྟོགས་པའི་དོན་ཡིན་ནོ། །དེའང་རབ་ཏུ་མི་གནས་པའི་རྒྱུད་ལས།
དབང་ཕྱུག་ཆེན་པོ་དག་གིས་ཉམས་མྱོང་བ། །འདི་ནི་དམ་པ་རྣམས་ཀྱི་
གདམས་ངག་གོ །ཞེས་འབྱུང་བའི་ཕྱིར། འདི་དག་གི་དོན་ངེས་པར་
ཤེས་པར་བྱེད་པའང་། གཉིས་མེད་བརྗོད་བྱ་དང་བྲལ་བར་སྟོན་པའི་
ལུང་དང་། དམ་པ་རྣམས་ཀྱིས་རྟོགས་པ་ལས་བྱུང་བའི་ཞལ་གྱི་བདུད་
རྩི་དང་། སེམས་ཉིད་བསམ་གྱིས་མི་ཁྱབ་པ་ཆེན་པོར་རྟོགས་པའི་ལུང་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ིལ་ཀ
- 8 ;
སྟེ༑ གླེགས་བམ་ཐ་དད་པ་ལ་ལྟོས་པ་ནི་མ་ཡིན་ནོ། །དེའང་རྒྱུད་དེ་
ཉིད་ལས། འདི་ནི་གཉིས་མེད་རབ་ཏུ་སྦྱོར་བའི་ལུང་། །དམ་པ་རྣམས་
ཀྱིས་རྣམ་པར་འབྲེལ་བའི་ངག །བསམ་གྱིས་མི་ཁྱབ་སེམས་ཀྱི་ཀློང་
རྣམས་ནི། །དབང་ཕྱུག་ཆེན་པོ་རྣམས་ཀྱི་དབང་པོའོ །ཞེས་འབྱུང་བའི་
ཕྱིར༑ དོན་དེ་ཉིད་ཉམས་སུ་མྱོང་བར་བྱས་ལ། ཐམས་ཅད་བདེ་བ་
ཆེན་པོའི་རིག་པར་སྦྱར་བར་བྱའོ། །ཡང་རྒྱུད་དེ་ཉིད་ལས། རྣལ་
འབྱོར་རིག་པ་རིག་པ་ཆེ། །དབང་ཕྱུག་རིག་པ་བླ་ན་མེད། །ཉམས་སུ་
མྱོང་བ་དོན་གྱི་གཙོ། །ཐམས་ཅད་བདེ་བ་ཆེན་པོར་སྦྱོར། །ཞེས་འབྱུང་
བའི་ཕྱིར་རོ། །མན་ངག་གི་ཐིགས་པ་དེ་ཉིད་སྙིང་གི་པདྨོའི་ཟེའུ་འབྲུ་
ལ་ཐིམ་པས་རང་བཞིན་གྱིས་འོད་འབྱུང་བར་འགྱུར་ཏེ། འདིས་ནི་
རྟོག་པའི་འཆིང་བ་རྣམས་རང་གྲོལ་བར་འགྱུར་རོ། །དེའང་བསམ་
གྱིས་མི་ཁྱབ་པའི་རྒྱུད་ལས། སྙིང་གི་པདྨོའི་ཐ་མལ་ཤེས་པ་དག །
མཉམ་ཉིད་རྩི་ཡིས་ཀུན་ནས་ཁྱབ་པ་སྟེ། །སེམས་ཀྱི་བུང་བ་དག་གིས་
འཇིབས་གྱུར་ན། །ཆོས་ཉིད་མ་བཅོས་བདེ་བ་ཆེན་པོའི་སྐུ། །ཞེས་
འབྱུང་བའི་ཕྱིར་དང༌། ཡང་དེ་ཉིད་ལས་ཐ་མལ་ཤེས་པ་ནང་ནས་སྒྲོ་
འདོགས་གཅོད། །གཅད་དུ་མེད་དེ་ཆོས་དབྱིངས་འཁོར་ལོ་ཆེ། །ཞེས་
འབྱུང་བའི་ཕྱིར། སྣང་གྲག་ཐམས་ཅད་ཆོས་ཀྱི་སྐུ་གཉུག་མའི་ངོ་བོ་
ཉིད་དུ་ཤེས་པར་བྱ་ཞིང་། དུས་ཐམས་ཅད་དུ་ཕྱག་རྒྱ་ཆེན་པོ་འབའ་
ཞིག་ཏུ་བལྟའོ། །དེའང་རབ་ཏུ་མི་གནས་པའི་རྒྱུད་ལས། སྣང་སྲིད་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 9 ·
ཕྱག་རྒྱ་ཆེན་པོ་སྟེ། །བདེ་བ་ཆེན་པོ་ཀུན་ཏུ་བཟང་།འདི་ནི་སེམས་ཀྱི་
འཁོར་ལོ་སྟེ། །རྣལ་འབྱོར་དབང་ཕྱུག་བལྟ་བར་བྱོས། །ཞེས་འབྱུང་
བའི་ཕྱིར། དུས་ཐམས་ཅད་དུ་ལྷན་ཅིག་སྐྱེས་པ་གཉིས་སུ་མེད་པའི་ཡེ་
ཤེས་ཀྱི་ཚུལ་དུ་དཔྱད་པར་བྱའོ། །དེའང་རྒྱུད་དེ་ཉིད་ལས། བདག་ཏུ་
མི་རྟོག་གཞན་དུ་མིན། །གཉིས་ཀ་དག་ཏུ་བརྟག་མི་བྱ། །ལྷན་ཅིག་སྐྱེས་
པའི་ཡེ་ཤེས་ནི། །གཉིས་མེད་སྤྱོད་པ་ཆེན་པོའོ། །ཞེས་འབྱུང་བའི་ཕྱིར་
དང་༑ ཆོས་ཀྱི་སྐུ་དེ་དག་ནི་གཞན་དུ་བརྟན་པར་མི་བྱ་སྟེ། རང་གི་
སེམས་ཅི་བཞིན་པ་ལ་བྱའོ། །ཡང་རྒྱུད་དེ་ཉིད་ལས། སངས་རྒྱས་གྲུབ་
པ་མེད་ཕྱིར་གཞན་མི་བརྟག །གྲུབ་མེད་སེམས་ནི་རྡོ་རྗེ་ལྟ་བུ་སྟེ། །
སེམས་ཅན་ཀུན་གྱི་རྒྱུད་ལ་དེ་གནས་ཤིང༌། །གནས་པ་མེད་པ་རྡོ་རྗེ་
སྙིང་པོ་ཆེ། །ཞེས་འབྱུང་བའི་ཕྱིར་དང༌། དེ་དག་ནི་འབད་རྩོལ་གྱིས་
སྒྲུབ་པ་དང་། འགྲུབ་པའང་མ་ཡིན་ཏེ། གཉུག་མའི་དོན་ཕྱིན་ཅི་མ་
ལོག་པ་དེ་དག་གོམས་པ་མཐར་ཕྱིན་པ་ལས་ནི་སྐྱེ་བ་འདི་ལ་སངས་་་་་་
རྒྱས་ཞེས་བྱ་བ་འབྱུང་བར་འགྱུར་རོ། །དེའང་བསམ་གྱིས་མི་ཁྱབ་པའི་
རྒྱུད་ལས། འབད་དང་རྩོལ་བས་དེ་ཉིད་འགྲུབ་པ་མིན། །རྟོགས་པའི་
དོན་ལ་གོམས་པར་གྱུར་པ་ན། །སྐྱེ་བ་འདི་ཡིས་སངས་རྒྱས་འབྲས་ཐོབ་
ཅེས༑ །བཟང་པོ་ཧེ་རུ་ཀ་ཡིས་རྣམ་པར་སྨྲ། །ཞེས་འབྱུང་བའི་ཕྱིར།
དུས་དེ་དག་ཀྱང་ཐུན་མོང་དུ་རྣམ་པར་བཤད་པར་བྱའོ། །ཁྱད་པར་གྱི་
དོན་ལ་ཐ་མལ་གྱི་ཤེས་པ་འདི་དག་ནི་བླ་མ་དམ་པའི་དྲིན་གྱི་བདུད་་་་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༧ན a
▪ 10 •
རྩིའི་ཁུ་བ་འཐུངས་པས་རང་གིས་དེ་ཁོ་ན་ཉིད་རྟོགས་ཏེ། སྐད་ཅིག་མ་
གཅིག་ལ་མངོན་པར་རྫོགས་པར་འཚང་རྒྱ་བར་འགྱུར་རོ། །དེའང་
བསམ་གྱིས་མི་ཁྱབ་པའི་རྒྱུད་ལས། རྟོགས་དང་གོམས་པ་མཐར་ཕྱིན་
པ༑ །འདི་ལས་ཡོད་པ་མ་ཡིན་ཏེ། །རྟོགས་པའི་སྐད་ཅིག་དེ་ཉིད་ལ། །
བཅུ་བཞིའི་ས་ལ་ངེས་པར་གནས། །ཞེས་འབྱུང་བའི་ཕྱིར། །དེ་ཉིད་ཀྱི་
དོན་གསལ་བར་བྱ་བ་ནི། །ཀུན་ལྡན་ཀུན་མིན་ལྡན་པ་ཡི། །ལྷན་ཅིག་
སྐྱེས་པའི་ངོ་བོ་དཔལ། །བདེ་བ་སྟོང་པ་དབྱེར་མེད་སྐུ། །གཉུག་མའི་
དོན་ལ་ཕྱག་འཚལ་ཏེ། །བདག་གིས་དེ་ཉིད་བདག་འདྲ་བ། །བདག་
འདྲ་གཞན་ལ་དེ་ཉིད་སྟོན། །བརྡ་ལས་ཤེས་ཤིང་མྱོང་བ་ཉིད། །སྨྲ་མེད་
དོན་ནི་དེར་བཤད་བྱ། །ཞེས་བྱ་བའི་དོན་ནི། བླ་མ་དམ་པ་རྣམས་ཀྱིས་
གདམས་པའི་དོན་དེ་དག་སྨོས་པར་བྱ་སྟེ། དེའང་ཀུན་ལྡན་ཞེས་བྱ་བ་
ནི་སྣང་གྲག་གི་ཆོས་ཐམས་ཅད་དེ། དེ་དག་གང་དང་ལྡན་ཞེ་ན།
སེམས་སངས་རྒྱས་ཀྱི་བདག་ཉིད་དང་ལྡན་པའོ། །ཀུན་མིན་ཞེས་བྱ་བ་
ནི་དེ་ལ་ཞེན་ཤེས་ཀྱི་རྟོག་པ་ཇི་སྙེད་པ་དེ་དེ་དག་མིན་ནོ། །ལྡན་པ་ཡི་
ཞེས་བྱ་བ་ནི་སེམས་གཉུག་མའི་ངོ་བོ་ཕྱིན་ཅི་མ་ལོག་པ་དག་ལ་དུས་་་་་
གསུམ་གྱི་སངས་རྒྱས་ཐམས་ཅད་ཀྱི་སྐུ་གསུམ་ཡེ་ཤེས་ལྔའི་བདག་ཉིད་
དང་ལྡན་པའོ། །ལྷན་ཅིག་སྐྱེས་པ་ཞེས་བྱ་བ་ནི་ཆོས་ཀྱི་སྐུ་ལ་བྱ་སྟེ།
སྣང་བ་ལྷན་ཅིག་སྐྱེས་པ་དང༌། སེམས་ཉིད་ལྷན་ཅིག་སྐྱེས་པའོ། །དེ་
བས་ན་དེ་དག་གློ་བུར་བ་མ་ཡིན་ཏེ། ཐོག་མ་ཉིད་ནས་ཆོས་ཀྱི་སྐུའི་ངོ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ·11:
བོ་ལ་རྟོགས་པ་དཔལ་དུ་གྱུར་པ་དག་གོ །དེ་དག་ནི་བདེ་བ་ཆེན་པོའི་
རང་བཞིན་ཡིན་ཏེ། ཟག་པ་དང་བཅས་པའི་བདེ་བ་དང༌། ཟག་པ་
མེད་པའི་བདེ་བའོ། །དེ་དག་ཀྱང་ལུས་དང་སེམས་དག་ལས་བྱུང་བ་སྟེ།
དེ་ལ་བརྟགས་པའི་འཁྲུལ་པ་མེད་པ་ནི་སྟོང་པའོ། །དེ་ལྟར་བདེ་བ་
དང་སྟོང་པ་དབྱེར་མེད་པ་ནི་ཆོས་ཀྱི་སྐུ་ཡིན་ཏེ། དེ་ཉིད་ཐ་མལ་གྱི་
ཤེས་པའི་ངོ་བོ་འགྱུར་བ་མེད་པ་ནི་མཆོག་སྟེ། སྐུའོ། །དེ་ནི་སེམས་མ་
བཅོས་པ་གཉུག་མའི་དོན་ཉིད་ཡིན་ཏེ། དེའང་མར་ལ་མར་གཞག་པ་
དང་།༑ ཆུ་ལ་ཆུ་གཞག་པའི་ཚུལ་དུ་སེམས་ལ་སྣང་བ་གཞག་པ་འདི་
དག་ནི་ཆོས་ཀྱི་དབྱིངས་ཀྱི་ཡེ་ཤེས་ཏེ། ཀུན་ལ་གནས་ཤིང་དོན་དང་
ལྡན་པ་ཡིན་པའི་ཕྱིར་ཕྱག་འཚལ་ཞིང་བཏུད་པར་རིགས་སོ། །དེ་ཞེས་
བྱ་བ་ནི་ལྷག་མ་དང་བཅས་པའི་དོན་ཏེ། གང་གིས་མཆོད་པར་བརྗོད་
པའི་གནས་བསམ་གྱིས་མི་ཁྱབ་པའི་དོན་ཇི་བཞིན་པར་གསལ་བར་བྱ་
བའི་ཐ་ཚིག་གོ །།དེའ ང་བདག་གིས་ཤེས་བྱ་བ་ནི་ཐ་སྙད་ཀྱི་བློ་ལས་
བརྗོད་པ་སྟེ། རྗེ་བཙུན་པ་ཉིད་དོ། །དེ་ཉིད་ཅེས་བྱ་བ་ནི་ཐུགས་གཉིས་
སུ་མེད་པའི་ཡེ་ཤེས་སོ། །བདག་འདྲ་ཞེས་བྱ་བ་ནི་སྣང་གྲག་གི་ཆོས་
ཐམས་ཅད་ལ་བྱ་སྟེ། དེ་དག་ཐ་མལ་གྱི་ཤེས་པ་བདག་ཉིད་ཀྱི་དབང་
དུ་གྱུར་ཅིང་། དེ་དུས་ཐམས་ཅད་དུ་མཚུངས་པར་དེ་ལས་མི་གཡེང་
བའོ༑ །དེ་ལྟར་དོན་དེ་ཉིད་ཀྱང་སུ་ལ་སྟོན་ཞེ་ན། བདག་འདྲ་ཞེས་བྱ་
སྟེ༑ རྗེ་བཙུན་པ་དག་དང་མཚུངས་པའམ། གང་ཟག་སྐལ་བ་དང་ལྡན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།. 1? .
པ་དབང་པོ་རབ་ཏུ་གྱུར་པ་དོན་གཉིས་སུ་མེད་པ་འདི་དག་ལ་མོས་་་་་
ཤིང་གཞོལ་བ་ཚོགས་བསགས་པའི་མཐུ་ལས་ངེས་པར་གྲུབ་པའོ། །
གཞན་ལ་དེ་ཁོ་ན་ཉིད་འདི་བསྟན་པའམ། །སྟོན་པའོ། །དེ་དག་ཀྱང་
བསྟན་དུ་ཡོད་དམ་ཞེ་ན། མ་ཡིན་ཏེ། ཨི་དུཾ་པ་ཀ་དང་། ཀ་ལ་མུ་སུ་ར་
དང་༑ ཙི་ཏྲོད་ཀ་ནི་ཀ་དང་། ནི་བ་ལོ་པི་ཀ་དང་། ཧ་སྟ་ན་མ་ད་ནི་མ་
ད་ར་ལ་སོགས་པའི་བརྡ་ལས་ཤེས་ཤིང་། སློབ་པ་པོའི་བློ་ལ་མྱོང་དུ་
མེད་པའི་མྱོང་བ་ཉིད་བསྟན་ཏེ། དེ་དག་ཉམས་སུ་མྱོང་བ་དང་སྨྲ་མེད་
དེ༑ མེད་པའི་དོན་དེ་ཉིད་ནི་རྟོག་གེ་པ་རྣམས་ལ་གསལ་བར་བྱ་བའི་
ཕྱིར་སྒྲོ་བཏགས་ཏེ་བཤད་པར་བྱ་བའི་དོན་ནོ། །དེའང་ཇི་ལྟར་བཤད་
པར་བྱ་ཞེ་ན། ལོག་པར་རྟོག་པ་བསལ་བ་དང་། སྙིང་པོའི་དོན་གྱི་ཁྱད་
པར་དང༌། བླ་མ་བསྟེན་པ་ལས་རྟོགས་པར་བྱ་བ་དང༌། གཉུག་མ་ལ་
སྦྱངས་པའི་གང་ཟག་གི་སྤྱོད་ཡུལ་ཡིན་པ་དང་། དེ་ཉིད་ཉམས་སུ་བླང་
བ་དང་། འབྲས་བུ་འབྱུང་བའི་རིག་པ་བསྟན་པའོ། །དེའང་དང་པོ་མི་
མཐུན་ཞེན་ལོག་པའི་གང་ཟག་དང་མི་འགྲོགས་པར་བསྟན་ཏེ། དུག་
སྦྲུལ་ལྟ་བུའི་སྐལ་མེད་ཀྱིས། །ངེས་པར་སྐྱེ་བོ་དམ་པ་ལ། །སྐྱོན་གྱི་དྲི་
མས་འགོས་བྱེད་ཅིང་། །སྨོད་ཚིག་མངོན་པར་སྒྲུབ་པ་ལ། །རོ་སྙོམས་
ལྡན་པའི་སྐྱེས་བུ་ཡིས། །མཐོང་བ་ཙམ་གྱིས་འཇིགས་པར་བྱོས། །ཞེས་
བྱ་བའི་དོན་ནི། ལོག་པར་རྟོག་པའི་སེམས་ཅན་ཐ་དད་ཀྱི་བག་ཆགས་
མཐུག་པོས་ནོན་པ་དག་ལ་བྱ་སྟེ། དུག་སྦྲུལ་ཞེས་བྱ་བ་ནི་སྦྲུལ་དུག་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 13 ·
ཅན་ལ་བྱའོ། །དེ་དག་མཐོང་བས་ནི་སྐྱེས་པ་དང་བུད་མེད་དག་
འཇིགས་པར་འགྱུར་ལ། རེག་པས་ནི་དངས་པར་འགྱུར་ཏེ། བལྡགས་
ཤིང་སོས་བཏབ་ན་ནི་སྐྲང་བ་དང་འཆི་བར་འགྱུར་རོ། །དེ་ལྟ་བུའི་
གང་ཟག་སྐལ་བ་མེད་པ་དག་གིས་རྣལ་འབྱོར་གྱི་དབང་ཕྱུག་ཆེན་པོ་་་
དག་ལ་སྐུར་བར་འགྱུར་ཏེ། མཐོང་བའི་དུས་སུའང་ཁོང་ཁྲོ་བ་དང་
བཅས་པས་བལྟ་བར་བྱེད་ཅིང༌། ལྷག་ཅིག་ཏུ་གནས་པ་ནའང་དེ་དག་
གིས་སངས་རྒྱས་ཀྱི་གཉུག་མ་ཉམས་སུ་མྱོང་བ་བསླུ་བ་མེད་པའི་དོན་་་
ངེས་པར་སྦྱར་བའི་སྐྱེ་བོ་དམ་པ་དག་ལ་རྣམ་པར་རྟོག་པའི་སྐྱོན་གྱིས་་
དེ་ཁོ་ན་ཉིད་ལ་མི་འཇུག་ཅིང་། ཞུགས་པ་དག་ཀྱང་ཕྱིར་ལྡོག་པར་
བྱེད་ལ་ཐེ་ཚོམ་བསྐྱེད་པ་སྟེ། དེ་ལ་སོགས་པའི་དྲི་མས་འགོས་པར་བྱེད་
ཅིང་༑ འདི་ནི་སངས་རྒྱས་ཀྱི་ཆོས་མ་ཡིན་ཏེ། འདི་ནི་སྟོན་པའི་བསྟན་
པ་མ་ཡིན་ནོ། །འདི་ནི་དམ་པ་རྣམས་ཀྱིས་གདམས་པ་མ་ཡིན་ནོ། །
ཞེས་སྨོད་པའི་ཚིག་མངོན་པར་སྒྲུབ་པ་རྣམས་ལ་བདེ་བ་དང་སྟོང་པ་་་
དབྱེར་མི་ཕྱེད་པའི་རོ་སྙོམས་དང་ལྡན་པའི་སྐྱེས་བུ་དམ་པ་དེས་མི་་་་་་
མཐུན་པའི་གང་ཟག་དེ་དག་མཐོང་བ་ན། དེ་ཙམ་གྱིས་འཇིགས་པར་
བྱ་བ་ཉིད་ཡིན་ཏེ། རྣལ་འབྱོར་གྱི་དབང་ཕྱུག་ཆེན་པོ་རྣམས་ཀྱིས་ནི་
སེམས་ཉིད་གཉུག་མའི་རང་བཞིན་དུ་བལྟ་བ་དང༌། དེ་མ་ཡིན་པའི་
དོན་གྱི་གཞི་ཉམས་སུ་མྱོང་བའི་རྣལ་འབྱོར་པ་རྣམས་ཀྱིས་ནི་གཞན་་་་
དང་གཞན་དུ་འགྲོ་བར་བྱོས་ཤིག །དེ་ཅིའི་ཕྱིར་ཞེ་ན། སེམས་ལ་

ཕུག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།· 14 ·
གནོད་པའི་ཕྱིར་ཏེ། དེ་ཉིད་རྣམ་པར་སྨིན་པ་མ་ཡིན་པ་མྱོང་ཞིང་སྐྱེད་
པར་བྱེད་དོ། །ད་ནི་བྲམ་ཟེའི་བརྟུལ་ཞུགས་ཀྱིས་མི་གྲོལ་བར་བསྟན་
ཏེ༑ །དེ་ཉིད་ལས་འཁྲུལ་མུ་སྟེགས་ནི། །བྲམ་ཟེའི་སྤྱོད་པ་ལ་གནས་
ཤིང༌༑ །སྒྱུ་མའི་རིག་བྱེད་བཞི་དག་ནི། །ཐུན་བཞིའི་རྣམ་པར་གནས་
ཤིང་འདོན། །སྒྱུ་མའི་དངོས་པོ་གཅོད་པར་བྱེད། །ལྟ་བ་སྐྱེ་ཉིད་མངོན་
པར་སྒྲུབ། །ཅེས་བྱ་བའི་དོན་ནི། གཉུག་མ་དང་བྲལ་བའི་ཚངས་པར་
སྤྱོད་པས་མི་གྲོལ་བར་བསྟན་ཏེ། དེའང་དེ་ཉིད་ཅེས་བྱ་བའི་དོན་ནི་
ཆོས་ཉིད་མ་བཅོས་པ་རྣལ་མ་ཇི་ལྟ་བ་ལ་བྱའོ། །དེ་ཉིད་ལས་འཁྲུལ་པ་
ནི་མུ་སྟེགས་ལོ་མ་ཅན་རྣམས་ཏེ། དེ་དག་ནི་བྲམ་ཟེ་ལྟ་བུའི་སྤྱོད་པ་ལ་
གནས་པར་བྱེད་ཅིང༌། རྟག་ཏུ་གཙང་སྦྲ་དང་ཁྲུས་ལ་བརྩོན་པར་བྱེད་
པ་སྟེ། ཚངས་པའི་སྐུད་པ་དང་གུརྙེ་འཆང་བར་ཡང་བྱེད་དོ། །དེ་དག་
གིས་བྱ་བའི་རིམ་པ་ནི་ནུས་པ་མི་འབྱིན་ཞིང་ཡིད་བརྟན་དུ་མི་རུང་བ་
སྟེ༑ སྒྱུ་མའོ། །རིག་པ་ནི་ཐུན་མོང་གི་དངོས་གྲུབ་སྐྱེད་པར་བྱེད་པ་སྟེ།
དེ་ལའང་ཕོའི་རིག་བྱེད་དང༌། མོའི་རིག་བྱེད་དང༌། མཚུངས་པའི་
རིག་བྱེད་དང་། ལས་ཀྱི་རིག་བྱེད་དེ། དེ་དག་ནི་བ་ར་ཧི་དང༌། རུ་ན་
ཧ་ཏ་དང༌། ཀི་ཧི་ན་དང༌། བི་རུ་ཧ་ནའོ། །དེ་དག་གིས་ནི་ས་འོག་གི་
དངོས་གྲུབ་དང་། མཁའ་སྤྱོད་ཀྱི་དངོས་གྲུབ་དང༌། མིག་སྨན་གྱི་
དངོས་གྲུབ་དང་། རྐང་མགྱོགས་ཀྱི་དངོས་གྲུབ་འགྲུབ་པར་བྱེད་དོ། །
དེའང་སྔ་དྲོ་དང༌། ཕྱི་ཕྲེད་དང༌། སྲོད་དང༌། ཐོ་རངས་དང་ཐུན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། 15.
བཞིའི་རྣམ་པར་རིག་པ་དང་ལྡན་པས་ལོ་མང་པོ་བཅུ་གཅིག་གིས་རྡོ་་་
རྗེའི་སྐྱིལ་མོ་ཀྲུང་ལ་གནས་ཤིང་འདོན་པར་བྱེད་དོ། །དེའང་སྒྱུ་མའི་
དངོས་པོ་སྐྱེས་པ་དང་། བུད་མེད་དང་། བྱོལ་སོང་གི་ཚོགས་ཇི་སྙེད་པ་
བྱུང་ན་འཕྲོ་གཅོད་པར་བྱེད་དོ། །ལྟ་བ་ནི་དབང་ཕྱུག་ཏུ་འཛིན་པ་སྟེ།
དེ་དག་གིས་འདོད་པའང་དང་པོ་ནམ་མཁའི་རླུང་གི་རྡུལ་ཕྲ་རབ་་་་་་
གཉིས་ལྷ་དབང་ཕྱུག་ཆེན་པོའི་ཐུགས་རྗེས་དང་སེམས་ཅན་གྱི་སྔོན་གྱི་
ལས་ཀྱི་མཐུ་ལས་བྱུང་བར་གྱུར་ཏེ། དེ་གཉིས་འཕྲད་ཅིང་འདུས་པ་
ལས་རླུང་གི་དཀྱིལ་འཁོར་ཆེན་པོ་སྲ་ཞིང་རྣམ་མཐུག་པ་བྱུང་བར་་་་་་
གྱུར་ཏོ། །དེའི་སྟེང་དུ་སའི་རྡུལ་ཕྲ་རབ་གཉིས་གྲུབ་པར་གྱུར་ཏེ། དེ་
གཉིས་འཕྲད་ཅིང་འདུས་པ་ལས་གསེར་གྱི་ས་གཞི་ཆེན་པོ་བྱུང་བར་་་་
གྱུར་ཏོ། །དེའི་སྟེང་དུ་ཆུའི་རྡུལ་ཕྲ་རབ་གཉིས་གྲུབ་པར་གྱུར་ཏེ། དེའི་
སྟེང་དུ་མེའི་རྡུལ་ཕྲ་རབ་གཉིས་གྲུབ་པར་གྱུར་ཏེ། དེ་གཉིས་འཕྲད་
ཅིང་འདུས་པའི་སྐད་ཅིག་མ་དེ་ཉིད་ལ་མེའི་སྒོ་ང་ཆེན་པོར་གྱུར་ཏོ། །
དེ་དག་གི་ནང་ནས་མེས་པོ་རལ་པ་ཅན་ཞེས་བྱ་བ་ཚངས་པ་གདོང་་་་་
བཞི་བ་བྱུང་སྟེ། དེའི་གདོང་པ་བཞི་ལས་མངལ་ལས་སྐྱེས་པ་དང་།
དྲོད་གཤེར་ལས་སྐྱེས་པ་དང་། སྒོ་ང་ལས་སྐྱེས་པ་དང་། བརྫུས་ཏེ་སྐྱེས་
པ་དག་བྱུང་བར་གྱུར་ཏོ། །དེ་ལ་མཆོད་པས་མཉེས་ཏེ་མགུ་བར་གྱུར་
པ་ལས་ནི་ལེགས་པ་དང་དངོས་གྲུབ་ཐམས་ཅད་སྐྱེ་བ་ཉིད་དུ་བྱེད་དོ།།
དེ་དག་མཉེས་པར་མ་བྱས་པ་དག་གིས་ནི་འབད་པ་དང་རྩོལ་བ་ཇི་་་་་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། nig· 16
སྙེད་ཅིག་བྱས་ཀྱང་འགྲུབ་པར་མི་འགྱུར་རོ་ཞེས་མངོན་པར་ལོག་པའི་
ལྟ་བ་འཛིན་པར་བྱེད་དོ། །དེ་དག་གི་འཁྲུལ་གཞི་གང་ལས་འཁྲུལ་ཞེ་
ན༑ ཡུལ་ཝཱ་ར་ཎཱ་སཱིའི་གྲོང་ཁྱེར་ཆེན་པོ་ལིག་ཏ་ན་ཞེས་བྱ་བ་ན་བྲམ་
ཟེའི་རིགས་སུ་སྐྱེ་བ་བཞེས་པའི་ཚངས་པར་སྤྱོད་པའི་རྣལ་འབྱོར་པ་་་་
སིང་ཧ་པ་ན་ཧ་ཞེས་བྱ་བ་ཞིག་གིས་འཇམ་དཔལ་དཔའ་བོ་རིག་པའི་་
རྒྱལ་མཚན་གྱི་རྒྱུད་ལ་བརྟེན་ནས། བྱ་བའི་རྒྱུད་དང་ཀྲྀ་ཡའི་བརྟུལ་
ཞུགས་ཉེ་བར་སྤྱོད་པ་ལ་གནས་པའི་ཚུལ་ཉེ་བར་སྤྱོད་པ་ནི་རྒྱུད་དེ་་་་་
དག་དང་མི་མགལ་བར་བསྒྲུབས་ཏེ། དེའང་ལུང་དེ་ཉིད་ལས། རྟག་ཏུ་
ཚངས་པར་སྤྱོད་པར་བྱ། །ཁྲུས་དང་གཙང་སྦྲས་གནས་བྱ་སྟེ། །ཤ་ཆང་
སྒོག་བཙོང་རྣམ་པར་སྤང༌། །རྟག་ཏུ་བྲམ་ཟེའི་སྤྱོད་པ་ནི། །མུ་ཏིག་
ཤེལ་སྐུད་དང་ལྡན་པ། །དེ་བཞིན་མགོ་བོ་རྐང་པ་སྐེད། །ལུས་ཀུན་རྣམ་
པར་དཀྲི་བྱ་སྟེ། །ལྷ་དང་ལྷ་མོའི་རིག་པ་དང༌། །མཆོད་པའི་རིག་པའི་
བཟླས་པ་ནི། །ཚངས་སྤྱོད་དག་དང་ལྡན་པ་ཡིས། །བཅུ་གཅིག་དག་ནི་
ཐུན་བཞིར་བཟླ། །རྡོ་རྗེའི་སྐྱིལ་ཀྲུང་གནས་བྱས་ཏེ། །ལྷ་ཡི་ང་རྒྱལ་ལྡན་
པར་བྱ། །སྨྲ་དང་དགོད་དང་གཡེང་བ་དང༌། །བར་དུ་གཅོད་པའི་མི་
རྣམས་ནི། །སྤངས་ན་ངེས་པར་འགྲུབ་པར་འགྱུར། །ཞེས་བྱ་བའི་དོན་
དེ་དག་ལ་བརྟེན་ཏེ་བསྒྲུབས་པ་ལས་ཁྱིམ་བདག་རྒྱལ་མཚན་གྱི་དབང་
པོར་སྐྱེས་ཏེ། དེར་ལོངས་སྤྱོད་ཐམས་ཅད་དང་ལྡན་ནོ། །དེ་ནས་སྐྱེ་བ་
འཕོས་ནས་སུམ་ཅུ་རྩ་གསུམ་གྱི་ལྷ་འོད་ཀྱི་རྒྱལ་མཚན་འབར་བ་བྱ་་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ·‧17·
བར་སྐྱེས་པར་མཐོང་ངོ་། །དེ་དག་ལས་འཁྲུལ་ནས་མུ་སྟེགས་ལོ་མ་པ་
སྟེ༑ ལོ་ཏན་ཏ་ཞེས་བྱ་བས་བརྟུལ་ཞུགས་དེ་ལ་ཉེ་བར་ཞུགས་ཏེ། དེ་
དང་མཚུངས་པར་སྤྱོད་པ་ནི་དེའི་རྗེས་སུ་འཛིན་པ་རྣམས་སོ། །ད་ནི་
རི་ཁྲོད་ཀྱི་མུ་སྟེགས་རྣལ་འབྱོར་པ་རྣམས་ཀྱི་སྤྱོད་པས་མི་གྲོལ་བར་་་་་་་
བསྟན་ཏེ། སྤྲེའུ་ལ་ལའི་བརྟུལ་ཞུགས་ནི། །ས་ཆུ་ཀུ་ཤ་བ་ཡུ་ཡིས། །
གདན་དང་ཟས་དང་འཁྲུད་པར་བྱེད། །ཙནྡན་ཤིང་ལ་མེ་སྦར་ཏེ། །
རླངས་པ་ཡིན་ཞེས་ལུས་ལ་གདུངས། །དོན་མེད་སྦྱིན་སྲེག་བྱེད་པས་ན།།
དུ་བས་མིག་ལ་གནོད་པར་ཟད། །ཞེས་བྱ་བའི་དོན་ནི། འཁྲུལ་པའི་
བརྟུལ་ཞུགས་པ་དག་སྟོན་ཏེ། དེའང་སྤྲེ་ཞེས་བྱ་བ་ནི་དུར་ཁྲོད་ཀྱི་
འཇིགས་པའི་གནས་ལ་བྱའོ། །འུ་ཞེས་བྱ་བ་ནི་མུ་སྟེགས་ཀྱི་མཁའ་འགྲོ་
མ་ཚོགས་པའི་སའོ། །ལ་ལ་ཞེས་བྱ་བ་ནི་ལོག་པའི་བསམ་གཏན་དོན་
དུ་གཉེར་བ་ལ་བྱ་སྟེ། བརྟུལ་ཞུགས་ནི་ཐ་མལ་གྱི་སྤྱོད་པ་བརྟུལ་ནས་
དྲག་པོའི་ཤུགས་ལ་འཇུག་པ་སྟེ། དེ་དག་ནི་བྱེ་མ་དག་པའི་སའི་ཚོམ་
བུ་གསུམ་གྱིས་ལུས་ཀྱི་སྟོད་དང༌། སྨད་དང་། སྐེད་པ་འཁྲུ་བར་བྱེད་
དོ༑ །མཚོ་དག་དང་ཆུའི་ནང་དུ་སོང་སྟེ། སྤྱི་གཙུག་ནས་བརྩམས་ཏེ་
ཁྲུས་ལ་བརྩོན་པར་བྱེད་པ་དང༌། བ་ཡུ་རྣམ་པ་ལྔས་མཎྚལ་བྱས་པའི་
སྟེང་དུ་རྩྭ་ཀུ་ཤ་དག་ལེགས་པར་བཏིང་སྟེ་འདུག་པ་དང༌། བས་སྤོས་
ཀྱི་རྩྭ་ཡིད་དུ་འོང་བ་དག་ཟོས་པའི་བའི་རྣམ་ལྔས་ཟས་བྱེད་པ་དང་།
དེའང་རུས་པའི་ཁང་པ་དག་ཏུ་གནས་ཏེ། ཡང་དང་ཡང་དུ་ཀུ་ཤའི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།· 18 •
གདན་དང་། བ་ཡུ་ཟ་བ་དང་། ས་དང་ཆུས་འཁྲུད་པ་ལ་བརྩོན་པར་
བྱེད་དོ། །ཉི་མ་ཕྱེད་ཀྱི་དུས་དག་ནའང་ཙནྡན་གྱི་ཤིང་ལ་གུ་གུལ་གྱི་
དུད་པས་བདུག་པ་དག་ལ་མེ་སྦར་ཏེ། རས་ཀྱི་ཁ་ཚར་མང་པོ་དག་
གིས་གཡབ་པའི་དུད་པ་ལྷོ་ཕྱོགས་སུ་འབུད་པར་བྱེད་དེ། དེ་དག་ལ་
བརྟུལ་ཞུགས་པ་དག་གིས་ལུས་ཉེ་བར་བསྙེན་ཏེ། འདི་དག་ནི་ལྷ་
དབང་ཕྱུག་ཆེན་པོའི་ཁའི་རླངས་པ་ཡིན་ནོ་ཞེས་ལུས་ལ་བདུག་པར་་་་་
བྱེད་ཅིང༌། དེའང་ལུས་ཀྱི་ཕྱི་ནག་པོར་ནམ་སོང་བ་ན་བདག་གི་སྒྲིབ་
པ་ཐམས་ཅད་འདག་པར་བྱེད་པ་སྟེ་ཆོས་ཉིད་མི་འགྱུར་བའི་རྟགས་་་་
ཐོབ་པ་ཡིན་ནོ། །ཞེས་དོན་མེད་པར་སྦྱིན་སྲེག་བྱེད་པ་དེ་དུ་བས་མིག་
ལ་གནོད་པ་ཁོ་ནར་ཟད་དེ། གྲོང་ཁྱེར་བ་རྣམས་ཀྱི་མེ་དང་ཁྱད་པར་
མེད་པར་འགྱུར་རོ། །དེའང་འཁྲུལ་གཞི་གང་ལས་འཁྲུལ་ཞེ་ན། རྣལ་
འབྱོར་པ་ཆེན་པོ་ཏཻ་ལོ་པ། ཞེས་བྱ་བ་དཔལ་ཧེ་རུ་ཀ་བཟང་པོའི་
བརྟུལ་ཞུགས་ལ་ཞུགས་ཏེ་རི་ཁྲོད་དག་ན་ཉེ་བར་གནས་པ། དེའང་
རྒྱུད་དེ་དག་ལ་གནས་པའི་སྤྱོད་པ་ལ་གནས་ཏེ། དེའང་ཅི་ཞེ་ན། ཧེ་རུ་
ཀ་མཆོག་སངས་རྒྱས་སྒྲུབ་འདོད་པས། །དུར་ཁྲོད་དགོན་པའི་ཕྱོགས་
ཉིད་དམ་པ་རུ། །ཕྱི་ནང་ཟང་ཟིང་གཡེང་བ་རྣམ་སྤངས་ཏེ། །ཀུ་ཤ་
སྔོན་པོའི་གདན་ལ་འདུག་ནས་ཀྱང༌། །བ་ཡུ་རྣམ་ལྔ་ཟས་སུ་ཟ་བྱས་
ལ༑ །ཐོ་རངས་དུས་སུ་ས་དང་ཆུ་ཡིས་བཀྲུ། །མཎྜལ་བཟང་པོ་ཡིད་དུ་
འོང་བའི་སྟེང་། །མེ་ཏོག་གཅལ་མ་ལེགས་པར་བཀྲ་ནས་ཀྱང་། །ཙནྡན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། .19 •
དཀར་པོའི་ཤིང་ནི་ལེགས་བརྩིགས་ཏེ། །བདེར་གཤེགས་མཉེས་ཕྱིར་
རྟག་ཏུ་སྦྱིན་སྲེག་དབུལ། །ཧཾ་ཏི་ཏ་དང་བིལ་བའི་སྙིང་པོ་དང་། །ཨསྨ་
ཀ་དང་ཀྲེ་ཡ་ཨ་ཀ་རུ། །སྦྱར་བའི་ཁུ་བས་ལུས་ལ་བྱུག་པར་བྱ། །དེས་ནི་
ཐུན་མོང་མཆོག་གི་དངོས་གྲུབ་རྣམས། །མྱུར་དུ་སྟེར་ཞིང་དམ་པར་
འགྱུར་བའོ། །ཞེས་འབྱུང་བའི་ཕྱིར། ཚུལ་དེ་བཞིན་དུ་གནས་པ་དག་
སྐྱེ་བ་འཕོས་ནས་རྒྱལ་པོ་ཆེན་པོ་སྟོབས་ཀྱི་གླང་པོར་སྐྱེས་པར་གྱུར་ཏོ།།
དེར་ཚོགས་གཉིས་ཡོངས་སུ་བསགས་པ་དག་གིས་ཕུང་པོ་ལྷག་མ་མེད་
པའི་རིག་འཛིན་གྱི་སར་ཚོགས་ཀྱི་འཁོར་ལོ་ལ་སོང་བར་མཐོང་ངོ་། །
དེ་དག་ལ་མུ་སྟེགས་པ་ལ་ཀིན་ཏི་ཞེས་བྱ་བ་འཁྲུལ་ནས་རི་ཁྲོད་ཀྱི་་་་་་་
བརྟུལ་ཞུགས་དེ་དག་ལ་ཞུགས་ཏེ། དེ་དག་གི་ཚུལ་འཛིན་པ་ནི་དེའི་
རྗེས་སུ་འབྲས་པ་དང་བཅས་པའོ། །ད་ནི་མུ་སྟེགས་རྒྱང་འཕེན་པས་མི་
གྲོལ་བར་བསྟན་ཏེ། །སྤྲེའུའི་བརྟུལ་ཞུགས་འཛིན་པ་ནི། །བཙུགས་དང་
དབྱུ་གུ་གཉིས་ལ་གནས། །སོས་ཀའི་གསལ་ཤིང་རྩེ་ལ་བཏབ། །ཟག་
པས་ཉོན་མོངས་བཅོམ་ཞེས་ཟེར། །ལེགས་ལྡན་དག་གི་ང་རྒྱལ་གནས། །
མངོན་པའི་ང་རྒྱལ་ཐ་དད་མེད། །ཅེས་བྱ་བའི་ནས་དོན་ནི། མུ་སྟེགས་
ནགས་ཁྲོད་པའི་བརྟུལ་ཞུགས་འཛིན་པ་སྟེ། སྤྲེའུ་ཞེས་བྱ་བ་ནི་ཤིང་ཁ་
ན་གནས་པ་དག་གི་ཚུལ་ལ་གདགས་པའོ། །བརྟུལ་ཞེས་བྱ་བ་ནི་བག་
ཡང་པ་ལས་བརྟུལ་ནས་སྡུག་བསྔལ་གྱི་བག་ལ་བརྟེན་པ་ལ་ཞུགས་་་་་་་་་
པའོ༑ །དེའང་ནགས་ཚལ་དག་ཏུ་ས་གཞི་ལེགས་པར་སྙོམས་པར་བྱས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། " ད་ཅི་
• 20 .
ཏེ༑ དེ་དག་གི་སྟེང་དུ་ཤིང་ཏ་ཀྵ་ནའི་སྡོང་པོ་ཆེན་པོ་བཙུགས་ཏེ། ཤིང་
ཁ་ཏེ་རིའི་རྒྱ་གྲམ་སྦྲེལ་བ་འཁོར་ལོའི་ཚུལ་དུ་དབྱུ་གུ་གཉིས་སྦྲེལ་བའི་་
སྣ་ལ་སྤྲེའུ་བཞི་སྲད་བུ་ལ་བཏགས་ཏེ། དེ་དག་གི་སྟེང་དུ་གནས་ནས་
གསལ་ཤིང་ཤིན་ཏུ་རྣོ་བ་དག་ལ་སྣུམ་བྱུགས་ནས་ལེགས་པར་བདར་་་་
བས་རྣོ་བར་བྱས་པ་དག་གི་རྩེ་མོས་ཁྲག་རྒྱུ་བའི་ཕྱིར་རྩ་ཐམས་ཅད་ལ་
བཏབ་སྟེ།_ ཁྲག་དང་ཆུ་སེར་ཟགས་པས་བདག་གི་ཉོན་མོངས་པ་
བཅོམ་པ་ཡིན་ནོ་ཞེས་ཟེར་ཏེ། སེང་ལྡེང་གི་རྒྱ་མ་དག་ལ་ཉི་མ་རེ་རེ་
ཞིང་ལུས་འཇལ་བར་བྱེད་དོ། །དེའང་ཇི་བཞིན་དུ་ཡང་དུ་སོང་བ་ལྟར་
བདག་ནི་ལྷ་ལེགས་ལྡན་ཆེན་པོ་དང་ཁྱད་པར་མེད་པ་ཡིན་ནོ་ཞེས་ང་་
རྒྱལ་ལ་གནས་པའོ། །བདག་ནི་འབྲས་བུ་ཐམས་ཅད་ཀྱི་བདག་ཉིད་
ཡིན་ནོ་ཞེས་མངོན་པའི་ང་རྒྱལ་བྱེད་ཅིང་སངས་རྒྱས་དང་ཐ་དད་་་་་་་་
མེད་པར་སྨྲའོ། །དེ་དག་ཀྱང་འཁྲུལ་གཞི་གང་ལས་འཁྲུལ་ཞེ་ན། ལྷོ་
ཕྱོགས་གྱད་ཀྱི་ཡུལ་དག་ན་སློབ་དཔོན་ཆེན་པོ་ཌོསྦི་ཧེ་རུ་ཀའི་སློབ་མ་་
ཤེས་རབ་ཀྱི་རྒྱུད་ལ་བློ་གནས་པར་བྱེད་པའི་རྣལ་འབྱོར་པ་དྷ་ཛྙ་རུ་པ་
ཞེས་བྱ་བ་ཞིག་གིས་རྒྱལ་པོ་ཆེན་པོ་དཔའ་བས་བྱིན་པ་ལ་འདི་སྐད་་་་་
ཅེས་སྨྲས་སོ། །རྒྱལ་པོ་ཆེན་པོ་ཁྱོད་གསང་སྔགས་ཀྱི་ཐེག་པ་ལ་རབ་ཏུ་
གཞོལ་བར་གྱིས་ཤིག །དེ་ཅིའི་ཕྱིར་ཞེ་ན། སྐྱེ་བ་འདི་ལ་དངོས་གྲུབ་
ཆེན་པོ་དང་ལྡན་པར་འགྱུར་རོ་ཞེས་གསུངས་པ་དང༌། རྒྱལ་པོས་སྨྲས་
པ༑ རི་ཁྲོད་པ་ཁྱོད་ལ་ནུས་པ་ཅི་ཡོད་བདག་ལ་སྟོན་ཅིག་དང་། བདག་

མི་ཟད་པའི་གཏེར་མཛོད་ཡོངས་སུ་གང་པའི་གླུ་རྒྱ་ཆེར་བཤད་པ།
• 21 *
དད་པར་འགྱུར་རམ། མི་འགྱུར་བར་བལྟ་བར་བྱའོ་ཞེས་སྨྲས་པ་དང་།
རྣལ་འབྱོར་པས་སྨྲས་པ། ཀྱེ་རྒྱལ་པོ་ཆེན་པོ། བདག་གིས་ནི་གསང་
སྔགས་ཀྱི་ཐེག་པ་འདི་དག་ལ་ཞུགས་ནས་རིང་པོར་མ་ལོན་ཏེ། དེ་ལྟར་
ཡིན་ཡང་ལུས་ཀྱི་ཁྲག་དང་ཆུ་སེར་ཐམས་ཅད་ནི་འོ་མར་གྱུར་ཏོ་ཞེས་་
སྨྲས་པ་དང༌། རྒྱལ་པོས་སྨྲས་པ། དེ་བདག་གིས་བལྟ་བར་བྱའོ། །རྒྱལ་
འབྱོར་པས་སྨྲས་པ། ཞག་ཉི་ཤུ་སྙེད་ནས་སྤྱོན་ཅིག་ཅེས་སྨྲས་ནས་དུར་
ཁྲོད་དུ་ཕྱིན་ཏེ། ལུས་ཀྱི་ཁྲག་དང་ཆུ་སེར་ལ་སྲོག་ཆགས་མི་འཇུག་པར་
བྱ་བའི་ཕྱིར་ཤིང་གི་སྒོར་བུ་ལེགས་པར་བྱས་པའི་སྟེང་དུ་འདུག་སྟེ།
གསལ་ཤིང་གི་རྩེ་མོས་ལུས་ཕུག་ནས་ཁྲག་དང་ཆུ་སེར་གཟུགས་ཏེ་འོ་་་
མ་འཐུངས་སོ། །དེ་ནས་རིགས་བཞིའི་མཁའ་འགྲོ་མ་བཞིས་རྣལ་
འབྱོར་པ་དེ་ལ་སྲུང་བར་བྱེད་པ་དང་། འཇིག་རྟེན་པའི་མི་རྣམས་ཀྱིས་
སྤྲེའུ་བཞིར་མཐོང་བར་གྱུར་ཏོ། །དེ་ནས་རྒྱལ་པོ་དེ་དེར་ཕྱིན་ཏེ་དེ་
དག་གི་ཕྱིར་རྣལ་འབྱོར་པའི་ལུས་དུམ་བུ་དུམ་བུར་གཅོད་དོ། །བཅད་
ཀྱང་དེ་དག་ལས་ཁྲག་དང་ཆུ་སེར་མ་བྱུང་སྟེ། འོ་མ་འཛག་པར་གྱུར་
ཏོ༑ །དེ་ནས་རྒྱལ་པོ་དེ་ངོ་མཚར་ནས་རྣལ་འབྱོར་པ་དེ་ལ་སྐྱབས་སུ་
སོང་སྟེ། རྒྱལ་སྲིད་ཐམས་ཅད་བོར་ནས་ཏིང་ངེ་འཛིན་ལ་ཞུགས་སོ། །
དེ་ནས་སྐྱེ་བ་དེ་ཉིད་ལ་ཐུན་མོང་གི་དངོས་གྲུབ་དཔག་ཏུ་མེད་པ་བྱུང་
བར་གྱུར་ནས། མུ་སྟེགས་ཧ་ལ་ཀག་ཤ་ཞེས་བྱ་བས་མཐོང་ནས་དེ་དག་
གི་ཚུལ་དུ་སྤྱོད་དོ། །དེ་དག་དང་ཉེ་བར་འཛིན་པ་ནི་དེའི་རྗེས་སུ་

5453K5 âmthanh⚫22.
འབྲངས་པ་དང་བཅས་པ་རྣམས་སོ། །ད་ནི་སྤྱོད་པའི་བརྟུལ་ཞུགས་
ཀྱིས་མི་གྲོལ་བར་བསྟན་ཏེ། རྒྱུ་པ་དུར་གྱི་ངང་པའི་སྐད། །བསྟན་པས་
གཞན་འདུལ་ཆོས་སྟོན་པ། །སྙིང་པོའི་དོན་དང་གཞན་མ་སེལ། །དེ་
ལྟར་མངོན་པར་ཞེན་པ་ཡི། །འགྲོ་བ་རྫུན་པ་ཉིད་དུ་གོལ། །ཞེས་བྱ་
བའི་དོན་ནི། མུ་སྟེགས་རོ་ལངས་པ་དག་གི་སྤྱོད་པ་སྟེ་གྲོང་ཁྱེར་དུ་
བསོད་སྙོམས་ལས་རྒྱུ་བའི་དུས་སུ་དུར་ཁྲོད་ན་གནས་པའི་ང་པ་་་་་་
དག་གི་སྐད་ཀྱིས་རྒྱུ་བར་བྱེད་དེ། ཀང་ཀ་ར་དང་ཞེས་བྱའོ། །དེའང་
མངོན་པར་འདོད་པའི་སྒྲས་ཕྱེ་བ་ན། ཀང་བརྟུལ་ཞུགས་སོ། །ཀ་ར་
དབང་ཕྱུག་གི་ང་རྒྱལ་ལོ། །དང་དེ་དག་གིས་མཆོད་པའོ། །ཞེས་ལི་ཀ་
རུ་པའི་མཆོད་པ་ཆེན་པོ་ལ་གཏོགས་པའི་མི་རྣམས་ལ་དོན་དེ་བསྟན་་་
པས་མུ་སྟེགས་ཀྱི་བསྟན་པ་ལ་འཇུག་ཅིང་གཞན་དང་གཞན་འདུལ་་་་་
བར་བྱེད་དེ། གོང་མ་ལྟ་བུའི་ཆོས་སྟོན་པའོ། །གཞན་དག་ནི་ཆོས་མ་
ཡིན་ནོ། །སྟོན་པའི་བསྟན་པ་མ་ཡིན་ནོ།།ཞེས་སྙིང་པོའི་དོན་འདི་དག་
དང་ནང་པ་སངས་རྒྱས་ཀྱི་ཆོས་གཞན་མ་སེལ་བར་བྱེད་དོ། །དེ་ལྟར་
བདག་དང་བདག་གིར་འཛིན་པ་ལ་མངོན་པར་ཞེན་པའི་མུ་སྟེགས་ཀྱི་
འགྲོ་བ་དེ་དག་ནི་དོན་གྱི་འབྲས་བུ་འབྱིན་པར་མི་ནུས་ཏེ། སླུ་བར་
བྱེད་པའི་ཕྱིར་རྫུན་པ་ཉིད་དུ་གོལ་བའོ། །ད་ནི་ཕྱི་རོལ་པའི་བསམ་
གཏན་གྱི་བརྟུལ་ཞུགས་ཀྱིས་མི་གྲོལ་བར་བསྟན་ཏེ། བསམ་གཏན་ཚུལ་
བྱེད་མུ་སྟེགས་ནི། གུརྙེ་ཨེ་རིའི་ཐལ་བས་བཀང༌། །ཉལ་དུས་ཐལ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 23 ·
བྱུགས་རལ་པ་བཀྲོལ། །བསོད་སྙོམས་ཐིག་ལེ་སྤྱི་བོར་སྡུད། །གཙང་མ་
ལྭ་བའི་སྟེང་ཉིད་དུ། །འདུག་ནས་ཚངས་པའི་ང་རྒྱལ་བྱེད། །ཨེ་རན་
མར་མེས་དབང་ཕྱུག་མཆོད། _ །མཚམས་སུ་གཏོར་གཏོང་དྲིལ་བུ་
དཀྲོལ༑ །སྐྱིལ་ཀྲུང་བཅས་ནས་མིག་བཙུགས་ཏེ། །བརྡ་མེད་ཚིག་གིས་
གཡོ་སྒྱུར་བྱེད། །སྐྲ་མེད་རྒྱན་བྲལ་རིག་མ་སྟོན། །ཐོད་པས་དུར་ཁྲོད་
དབང་བསྐུར་བྱེད། །བླ་མའི་ང་རྒྱལ་ཡོན་རྣམས་ལེན། །ཞེས་བྱ་བ་ནི།
ཕྱི་རོལ་གྱི་བརྟུལ་ཞུགས་ཀྱིས་སྤྱིར་མི་གྲོལ་བར་སྟོན་ཏེ། དེའང་བསམ་
གཏན་ཞེས་བྱ་བ་ནི་སངས་རྒྱས་ཀྱི་དགོངས་པ་དངོས་གཞིའོ། །དེ་དག་
མ་རྟོགས་པའི་བསམ་གཏན་ནི་བསམ་གཏན་གྱི་ཚུལ་དུ་བྱེད་པ་སྟེ།
ལོག་པར་རྟོག་པའོ། །དེ་ལ་གནས་པའི་མུ་སྟེགས་ནི། གུརྙེ་ཕྲ་པ་ལ་
བཀལ་ཏེ་བྲམ་ཟེའི་རོ་བསྲེགས་པའི་ཐལ་བ་ནི་ཨེ་རིའོ། །མུ་སྟེགས་དེ་
དག་གུརྙེའི་ནང་ཐལ་བས་བཀང་སྟེ། ཉལ་བའི་དུས་སུའང་ལུས་པོ་ལ་
ཐལ་བ་བྱུགས་ཏེ། རལ་པ་སྤྱི་གཙུག་ནས་བཀྲོལ་ནས་ལུས་ལ་གོན་པར་
བྱེད་དོ། །གྲོང་གསེབ་དང་དུར་ཁྲོད་ཐམས་ཅད་དུ་བསོད་སྙོམས་ལ་རྒྱུ་
སྟེ༑ ཁྲག་དང་ཞག་གི་ཐིག་ལེ་དག་གིས་ལུས་ཐམས་ཅད་ལ་འགོད་པར་
བྱེད་དོ། །སྦྲུལ་གྱི་ཆུན་པོ་དང་བཅས་པའི་རལ་པ་སྤྱི་བོར་བསྡུས་ཏེ། སྦ་
དང་སྨྱུག་མ་ལ་བཏགས་པའི་སྟན་ལ་རྟའི་གཟུགས་བྲིས་ཏེ་ཤི་ཏུ་་་་་་་
གཙང་བར་བྱས་པ་ལ་ཙནྡན་དང་གུར་གུམ་ལ་སོགས་པའི་དྲིས་བསྒོམ་
པའི་སྟེང་ཉིད་དུ་འདུག་ནས་ཁ་ཤར་ཕྱོགས་སུ་བལྟས་ཏེ། ཚངས་པ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ི་ཆ་ཁ་
• 24 •
གདོང་བཞི་པའི་ང་རྒྱལ་བྱེད་དོ། །ཨེ་རན་ཞེས་བྱ་བ་ནི་སྦྲུལ་གདུག་པ་
ཅན་ལ་བྱ་སྟེ། དེ་དག་གི་ཚིལ་བུས་ཐོད་པའི་ནང་དུ་མར་མེ་བཏང་སྟེ།
དེས་དབང་ཕྱུག་ཆེན་པོའི་རྟེན་རྡོ་ལས་བྱས་པའི་ལྷ་སྲིད་པའི་གདོང་་་་་
ཅན་ལ་མཆོད་པར་བྱེད་དོ། །ཤར་ལྷོའི་མཚམས་སུ་ཉི་མ་རེ་རེ་ལ་
གཏོར་མ་བཅུ་བཅུ་གཏོང་སྟེ། | དུར་ཁྲོད་ཀྱི་ཀ་པཱ་ལ་རྙིང་པ་ལ་ཁ་དི་
རའི་ཁུ་བས་པདྨ་འདབ་མ་བརྒྱད་པ་བྲིས་པའི་དབུས་སུ་སྲིད་པའི་་་་་་་
མེས་པོ་བཏགས་ཏེ་དྲིལ་བུ་དཀྲོལ་བར་བྱེད་དོ། རྡོ་རྗེའི་སྐྱིལ་མོ་ཀྲུང་
བཅས་ནས་མིག་བཙུམས་ཏེ། ཤེས་པའི་ཚོགས་དྲུག་མ་འགགས་པ་དག་
ལ་ཏིང་ངེ་འཛིན་མེད་དོ་ཞེས་རྣ་བའང་འགེགས་པར་བྱེད་དོ། །ད་རི་
ཧ་ཞེས་བརྡ་མེད་པའི་ཚིག་དེ་དག་གིས་ཡོན་བདག་རྣམས་ལ་འདེབས་
པར་བྱེད་ཅིང་གཡོ་སྒྱུར་བྱེད་དོ། །ཆུང་མ་སྐྲ་མེད་ཅིང་རྒྱན་དང་བྲལ་
བ་ལ་སྲིད་པའི་མེས་པོ་དཔྲལ་བར་བྲིས་ནས་འདི་ནི་གསང་སྔགས་ཀྱི་་་
རིག་མ་ཡིན་ནོ་ཞེས་སྟོན་ཞིང་། བདག་ནི་ཆགས་པ་དང་བྲལ་བ་ཡིན་
ཏེ༑ དེ་ཅིའི་ཕྱིར་ཞེ་ན། རིག་མ་འདི་དག་ལ་བལྟ་བར་བྱའོ་ཞེས་སོ།
དུར་ཁྲོད་ཀྱི་ཐོད་པ་དག་ལ་དབང་ཕྱུག་ཆེན་པོའི་གཟུགས་བྲིས་ཏེ་སྐྲ་་་
ཤད་ཀྱི་དྲྭ་བར་བཅུག་ནས་དུར་ཁྲོད་དུ་སོང་སྟེ། སྐྱེས་པ་དང་བུད་མེད་
གཞོན་ནུ་དག་གི་རོ་བཤས་ནས་ཟ་བར་བྱེད་ཅིང་། ཐོད་པ་དེ་དག་
མགོ་ལ་བཞག་ནས་དབང་བསྐུར་བར་བྱེད་དོ། །འདི་དག་ནི་ལྷ་ཆེན་པོ་
དག་གིས་གནང་བའི་དངོས་གྲུབ་ཡིན་ནོ་ཞེས་ཟེར་རོ། །དེ་ནས་སྟན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། " 25 '
མཐོན་པོ་ལ་འདུག་ཅིང་། ང་ནི་ཁྱེད་རྣམས་ཀྱི་བླ་མ་ཆེན་པོ་ཡིན་ནོ་
ཞེས་ང་རྒྱལ་བས་སློབ་མས་ཕུལ་བའི་ཡོན་རྣམས་ལེན་པར་བྱེད་དོ། །
འདི་དག་གི་འཁྲུལ་གཞི་ནི་རྣལ་འབྱོར་པ་ཆེན་པོ་དན་ཏ་ཀོ་ལ་ཞེས་བྱ་
བ་སྒྱུ་འཕྲུལ་ཆེན་པོ་ལ་ཉེ་བར་གནས་པ་དག་གི་ཚེ་དེའི་ཚུལ་དུ་སྒྲུབ་་་་
པར་བྱེད་དོ། །དེའ ང་རྒྱུད་དེ་ཉིད་ལས། རྟག་ཏུ་དུར་ཁྲོད་དག་ཏུ་
གནས། །ཧེ་རུ་ཀ་ཡི་ང་རྒྱལ་དང༌། །མཁའ་འགྲོ་རྣམས་ལ་གཏོར་མ་
སྦྱིན༑ །ཀང་ཀ་ར་དང་བོད་པར་བྱ། །དཔའ་བོ་ཆེན་པོའི་ང་རྒྱལ་བས། །
དུར་ཁྲོད་ཆས་དང་ཐིག་ལེ་བགོ །རལ་པ་སྤྱི་གཙུག་དག་ཏུ་བསྐུར། །
གདུག་པའི་མར་མེས་རྟག་ཏུ་མཆོད། །དུར་ཁྲོད་གནས་སུ་གཏོར་མ་
གཏང༌། །གཅེར་བུ་རྒྱན་བྲལ་སྐྲ་གྲོལ་བའི། །མཚན་དང་ལྡན་པའི་རིག་
མ་ལ། །དབང་བསྐུར་བདེ་བ་བསྐྱེད་པར་བྱ། །དེ་ནི་སྲིད་གསུམ་དག་
པའི་དོན། །མི་ཟད་རྒྱན་གྱི་འཁོར་ལོའོ།།ཞེས་འབྱུང་བའི་ཕྱིར། དེ་དང་
མཐུན་པར་སྤྱོད་དེ། དེ་དག་སྐྱེ་བ་འཕོས་པ་ལས་རྣལ་འབྱོར་པ་ཤཱནྟིང་
དྷ་མ་ཀ་རར་སྐྱེས་པར་གྱུར་ཏེ། དེ་ལ་མཁའ་འགྲོ་མ་ཐམས་ཅད་ཀྱིས་
དབང་བསྐུར་ནས། སྲིད་པ་གསུམ་གྱི་འཁོར་ལོ་ཐམས་ཅད་སྒྱུར་བར་
ནུས་སོ། །དེ་དག་མུ་སྟེགས་གཅེར་བུ་པ་ལེགས་སྲུང་ཞེས་བྱ་བས་མཐོང་
ནས་བརྟུལ་ཞུགས་དེ་ལ་ཞུགས་སོ། །དེ་དང་ཉེ་བར་མཚུངས་པ་ནི་དེའི་
རྗེས་སུ་འབྲངས་པ་དང་བཅས་པ་རྣམས་སོ། །ད་ནི་ཕྱི་རོལ་པའི་བརྟུལ་
ཞུགས་ཆ་དང་མཐུན་པ་དག་གིས་ཀྱང་གྲོལ་བར་མི་ནུས་པ་བསྟན་ཏེ།

· ?6 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། iEW
སྐྲ་སེན་རིང་ཞིང་དྲི་མས་བསྐུ། །གོས་བྲལ་སྐྲ་ནི་རྣམ་པར་འབལ། །ཞེས་
བྱ་བའི་དོན་ནི། གསང་སྔགས་ཀྱི་ཚུལ་དག་དང་ཆ་མཐུན་པར་སྤྱོད་པ་
སྟེ༑ སྐྲ་ཤིན་ཏུ་རིང་བ་ལ་རྩ་བ་ཀླུ་ཤིང་གི་མེ་ཏོག་གི་ཚོས་བྱུགས་ཏེ་སེར་
སྐྱར་བྱས་པ་དེ་དག་སྤྱི་གཙུག་ཏུ་སྦྲུལ་གྱིས་འཆིང་བར་བྱེད་དོ། །སེན་
མོའང་ཤིན་ཏུ་རིང་ཞིང་། ལུས་པོ་ལ་ཐང་ཆུ་དང་བདུད་རྩི་བསྲེས་པའི་
དྲི་མས་བསྐུ་བར་བྱེད་དོ། །གཅེར་བུའི་ཚུལ་གྱིས་གནས་པར་བྱེད་དེ།
དུས་རྟག་ཏུ་གོས་དང་བྲལ་བའོ། །སྐྲའི་མཐའ་མ་ཐམས་ཅད་འབལ་
བར་བྱེད་དེ། ང་ནི་ཆགས་པ་དང་བྲལ་བ་ཡིན་ནོ་ཞེས་སྨྲ་བར་བྱེད་དོ། །
དེ་དག་ཀྱང་འཁྲུལ་གཞི་གང་ལས་འཁྲུལ་ཞེ་ན། བྱང་ཕྱོགས་འདམ་
བུའི་ཚལ་ན་རྣལ་འབྱོར་པ་དཔལ་གྱི་ཞབས་ཆེན་པོ་ཞེས་བྱ་བ་བཅོམ་་་
ལྡན་འདས་དགའ་བ་རྡོ་རྗེའི་ང་རྒྱལ་དུ་ཞུགས་ནས་ལོ་བཅུ་དགུའི་་་་་་་
བར་དུ་ཤིང་ལོའི་སྟན་གཅིག་གི་སྟེང་ནས་མ་ལངས་ཏེ། བཟའ་བ་དང་
བཏུང་བ་ནི་དྲི་ཆེན་དང་དྲི་ཆུའི་རྒྱུན་ལྡོག་པས་འཚོ་བར་བྱས་སོ།  ཿ །
དེའང་གཅེར་བུའི་ཚུལ་གྱིས་གནས་པར་བྱས་ཏེ། སྐྲ་དང་སེན་མོ་
ཐམས་ཅད་ཀྱང་རིང་བར་གྱུར་ཏོ། །སྐྲའི་རྩེ་མོ་ས་ལ་འཁྱིལ་བ་དག་
དུམ་བུ་དུམ་བུར་ཡང་གྱུར་ཏོ། །དེ་ནས་ལྷའི་བུ་རྣམས་ཀྱིས་ནམ་མཁའ་
ལ་ཚིགས་སུ་བཅད་དེ་སྨྲས་པ། སྐྱེས་བུ་མཆོག་ཆེན་དཔའ་བོ་ཧེ་རུ་ཀ །
རྗེ་བཙུན་བཞེངས་ཤིང་བསམ་གཏན་ལས་བཞེངས་ལ། །ལྟུང་བའི་ལས་
ཅན་རྣམས་ཀྱིས་ཚོགས་གསག་ཕྱིར། །སུམ་ཅུ་རྩ་གསུམ་འཁོར་ལོས་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
。 ?7 *
སྒྱུར་བར་གཤེགས། །ཞེས་ནམ་མཁའ་ལ་རོལ་མོའི་ཚོགས་དཔག་ཏུ་
མེད་པས་བསུ་བ་དང་བསྟི་སྟང་བྱས་ནས་སོང་ངོ༌། །དེ་དག་གདོལ་བ་
ཨུ་རི་ཏ་ན་ཞེས་བྱ་བས་མཐོང་ནས་དེའི་རྗེས་སུ་བརྟུལ་ཞུགས་སྤྱད་དོ།།
དེ་དང་ཉེ་བར་མཚུངས་པ་ནི་དེའི་རྗེས་སུ་འབྲངས་པ་དང་བཅས་པ་་་
རྣམས་སོ། །དེ་དག་ཐམས་ཅད་ཀྱང་ཚུལ་འདི་ལྟ་བུ་དག་ཡིན་ཏེ། ཡིད་
ནི་ནམ་མཁའི་ཁམས་ལ་རྟོག །བསྟན་ལ་གནོད་བྱེད་ལམ་གཟུགས་
སྟོན༑ །བདག་ཉིད་གྲོལ་འདོད་ཐར་ལ་མངོན་པར་དགའ། །གནས་མིན་
བཟོད་པ་ཅན་ལ་གནས། །ཐེག་ཆེན་རྣམས་ཀྱིས་ག་ཞའི་ས། །ཞེས་བྱ་
བའི་དོན་ནི། དེ་ཐམས་ཅད་མཐུན་པར་བྱེད་པའི་བདག་ཉིད་སྟོན་
པར་བྱེད་དེ། དེ་དག་གིས་ཡིད་ཀྱི་རྣམ་པར་ཤེས་པ་ནི་ནམ་མཁའི་
ཁམས་ལ་རྟོག་ཅིང་ནམ་མཁའ་སྒོམ་པར་བྱེད་དོ། །སངས་རྒྱས་ཀྱི་
བསྟན་པ་ལ་གནོད་པར་བྱེད་དེ། བདག་ནི་སངས་རྒྱས་ཀྱི་བསྟན་པ་
འཛིན་པའོ། །ཞེས་བརྗོད་པས་སོ་སོའི་སྐྱེ་བོ་བློ་ཆུང་བ་རྣམས་ནི་ལམ་
གྱི་གཟུགས་སུ་སྟོན་པ་དེ་དག་ལ་འཇུག་པར་འགྱུར་རོ། །དེ་དག་ཐམས་
ཅད་ཀྱང་བདག་ཉིད་གྲོལ་བར་འདོད་ཅིང་། བདག་འབའ་ཞིག་གི་
དོན་དུ་ཐར་པ་ལ་མངོན་པར་དགའ་བའོ། །དེའ ང་གནས་མིན་གྱིས་
བཟོད་པ་བརྟུལ་ཞུགས་དོན་མེད་པ་རྣམས་དང་ནམ་མཁའི་ཡིད་ཅན་་
ལ་གནས་ཏེ། ཐེག་པ་ཆེན་པོ་པ་རྣམས་ཀྱི་ས་གཞི་སྟེ། དཔྱད་པའི་ས་
འདི་ཁོ་ནར་ཟད་དོ། ད་ནི་ཝ་ཁྱིའི་བརྟུལ་ཞུགས་ཀྱིས་མི་གྲོལ་བར་

553 Khungânan
▪ 28 ,
བསྟན་ཏེ། གཅེར་བུ་ཉིད་ཀྱིས་གནས་བྱེད་ཅིང་། །ཝ་ཁྱིའི་བརྟུལ་
ཞུགས་ཀྱིས་གྲོལ་ན། །དུར་ཁྲོད་ཁྱི་དང་ཝ་ཉིད་ཀྱང་། །ཁྱོད་དང་མཐུན་
ཕྱིར་གྲོལ་བར་རིགས། །ཞེས་བྱ་བའི་དོན་ནི། ཕྱི་རོལ་པ་དག་དུས་རྟག་
ཏུ་གཅེར་བུ་ཉིད་ཀྱིས་གནས་པར་བྱེད་ཅིང་། རྐང་ལག་བཞི་ས་ལ་
བཙུགས་ནས་ཝ་དང་ཁྱིའི་ཚུལ་གྱི་གནས་ཏེ། དེའི་བརྟུལ་ཞུགས་ཀྱིས་
སྤྱོད་དོ། །དེས་ནི་གྲོལ་བར་མི་ནུས་ཏེ། གྲོལ་ལོ་ཞེ་ན། དུར་ཁྲོད་ཀྱི་ཝ་
དང་ཁྱི་དག་ཀྱང་ཁྱོད་དང་མཐུན་པའི་ཕྱིར་གྲོལ་བར་རིགས་སོ། །དེ་
དག་གི་འཁྲུལ་གཞི་ནི་རྣལ་འབྱོར་པ་ཆེན་པོ་པྲིན་ཏི་རའི་དང༌། སྲིང་
གི་སྣ་གཉིས་ཀྱིས་དེ་བཞིན་གཤེགས་པའི་སྐུ་གཟུགས་ཀྱི་སྤྱན་ལམ་དུ་་་་
རུས་པའི་དུགས་ཀྱིས་བདུག་པ་དང༌། གཙུག་ལག་ཁང་དུ་མཆིལ་ལྷམ་
མ་བོར་བར་ཕྱིན་པས་དུར་ཁྲོད་ཀྱི་ཝ་དང་ཁྱི་རྒོད་དུ་སྐྱེས་ཏེ། དེ་དག་
སྐྱེ་བ་འཕོས་པ་ལས་མཁའ་འགྲོ་མ་སུ་སྨེ་སི་ལ་ཧ་དང༌། རྣམ་འབྱོར་པ་
ཆེན་པོ་ཏོག་རྩེ་བ་ཆེན་པོ་གཉིས་སུ་སྐྱེས་པར་གྱུར་ཏོ། །དེ་དག་བྲམ་ཟེ་
འཇིགས་པ་མེད་པར་རྒྱུ་བ་ཞེས་བྱ་བས་མཐོང་ནས་དེའི་བརྟུལ་ཞུགས་
བཟུང་ངོ་། །དེ་དང་མངོན་པར་མཚུངས་པ་ནི་དེའི་རྗེས་སུ་འབྲངས་པ་
དང་བཅས་པ་རྣམས་སོ། །ད་ནི་གཞོན་ནུ་མའི་བརྟུལ་ཞུགས་ཀྱིས་མི་
གྲོལ་བར་བསྟན་ཏེ། རྡོ་ལེབ་སྟེང་ན་གནས་བྱེད་ཅིང་། །སྤུ་བྲེགས་
གཞོན་ཚུལ་གྱིས་གྲོལ་ན། །བུད་མེད་ལང་ཚོ་གཞོན་ནུ་དག །ཁྱིམ་ལ་
འགྲོ་དུས་སྐེད་སྤུ་འབྲེགས། །མཆན་སྤུ་འཐོགས་པའང་གྲོལ་བར་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
* 29 ,
འགྱུར༑ །ཞེས་བྱ་བའི་དོན་ནི། རྡོ་ལེབ་གཙང་མ་དག་གི་སྟེང་དུ་འདུག་
སྟེ༑ བག་དང་ལྡན་པའི་ཚུལ་གྱིས་གནས་པར་བྱེད་ཅིང༌། རྒྱལ་པོའི་
ཁྱིམ་ལ་གནས་པ་དག་གིས་ལུས་ཀྱི་སྤུ་བྲེགས་ཏེ། མགོ་རྒྱན་དང་། ལུས་
ཀྱི་རྒྱན་དང་། ཡན་ལག་གི་རྒྱན་བགོས་ནས་གཞོན་ནུའི་ཚུལ་གྱིས་ཁ་མི་
སྨྲ་བར་བྱེད་ཅིང་། རྔ་ཡབ་ཀྱི་གཡབ་མོས་གཞན་བསང་བར་ཡང་བྱེད་
པ་སྟེ། དེ་དག་གིས་གྲོལ་ན་རྒྱལ་པོ་དང་། བྲམ་ཟེ་དང་། ཁྱིམ་བདག་གི་
བུ་མོ་དག་ལང་ཚོ་ལ་བབ་པའི་དུས་སུ་གཞོན་ནུ་ཡོ་བྱད་སྣ་ཚོགས་དག་
གིས་མཛེས་པར་བྱེད་ཅིང་། ཁྱིམ་བདག་ལ་སོགས་པ་གཞན་གྱིས་རིན་
པོ་ཆེ་དང་རྐང་འགྲོས་ལ་སོགས་པའི་ཚོགས་ཀྱིས་ཀྱང་ཉོས་ཏེ། ཁྱིམ་སོ་
ལ་འགྲོ་བའི་དུས་སུ་སྐྱེ་གནས་བཀྲ་ཤིས་པར་བྱ་བའི་དོན་དུ་སྐེད་པའི་་
སྤུ་འབྲེགས་པར་བྱེད་དོ། །བག་དང་ལྡན་པའི་སྤྱོད་པས་འགྲོ་བར་བྱེད་
པ་དེ་དག་ཀྱང་གྲོལ་བར་འགྱུར་བར་རིགས་སོ། །ད་ནི་རྨ་བྱའི་བརྟུལ་
ཞུགས་ཀྱིས་མི་གྲོལ་བར་བསྟན་ཏེ། མུ་སྟེགས་པན་ཏི་ཏ་པ་ཁྱོད། །
མཇུག་མ་བཏགས་ནས་མཛེས་ཚུལ་སྟོན། །ཉི་མ་འགྲེམས་བལྟས་གྲོལ་
འགྱུར་ཟེར། །དེ་ནི་ཤིན་ཏུ་མི་རིགས་ཏེ། །རྨ་བྱ་གཡག་སོགས་གྲོལ་བར་
འགྱུར༑ །ཞེས་བྱ་བའི་དོན་ནི། བུ་ར་ཀན་ཏི་སྟེ། དེ་དག་གི་དོན་ནི་ཕྱིན་
ཅི་ལོག་ལ་མངོན་དུ་ཞེན་ཅིང་གདུངས་པའི་བརྟུལ་ཞུགས་ཉེ་བར་་་་་་་
བསྟེན་པའི་ཕྱིར་མུ་སྟེགས་སོ་བན་ཏི་ཏ་པ་ཞེས་བྱ་བའི་རིགས་སོ། །
ཁྱོད་ཅེས་བྱ་བ་ནི་དགག་པར་བྱ་བ་ཉིད་དོ། །དེ་དག་གི་ཚུལ་ནི་ཉ་ཀྲི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ོ་ཁཆ་ལ• 30*
ཏ་མ་རའི་ཤིང་ལ་ལྡོང་རོས་ཀྱིས་རི་མོར་བྲིས་ཏེ། རྨ་བྱའི་མཇུག་མའི་
གཟུགས་བྱས་ནས་འོག་གི་སྐོར་བཏགས་ཏེ། ཤིང་འཇམ་པོ་དག་གི་
སྟེང་དུ་འདུག་ནས་རྨ་བྱའི་རྣམ་པ་མཛེས་པའི་ཚུལ་དུ་གཞན་ལ་སྟོན་་་
པར་བྱེད་དོ། །ཉི་མ་ལ་འགྲེམས་ཤིང་རྒྱབ་ཀྱི་ཕྱོགས་སུ་བལྟས་པས་གྲོལ་
བར་འགྱུར་རོ་ཞེས་ཟེར་བ་དེ་ནི་ཤིན་ཏུའང་མི་རིགས་ཏེ། རྨ་བྱ་དང་
གཡག་ལ་སོགས་པའང་ཁྱོད་དང་མཐུན་པའི་ཕྱིར་གྲོལ་བར་རིགས་སོ།།
དེ་དག་གི་འཁྲུལ་གཞིའང་ཤར་ཕྱོགས་བེ་ཏ་ལ་ཞེས་བྱ་བའི་ཡུལ་དུ་་་་་་
ཁྱིམ་བདག་ཕྱུག་པོའི་སྟོབས་ཞེས་བྱ་བ་ལ་ཁྱིམ་བདག་མོ་འོད་ཟེར་་་་་་་་
སྦྱིན་མ་ཞེས་བྱ་བ་ཞིག་ཡོད་དེ། དེ་ལ་བུ་གཉིས་དུས་གཅིག་ཏུ་བཙས་
པར་གྱུར་ཏོ། །དེ་ནས་བྲམ་ཟེ་མཚན་མཁན་ལ་རྟགས་མཚན་བསྟན་
པས༑ བྲམ་ཟེས་སྨྲས་པ། འདི་གཉིས་བཙས་པའི་དུས་སུ་ལྟས་ཅི་བྱུང་
ཞེས་དྲིས་པ་དང་། མས་སྨྲས་པ། འདི་དག་དང་དུས་མཚུངས་པར་
འབྲས་མུ་རུ་ཏིས་སྣོད་གསུམ་ཁེངས་པ་དང༌། ཟླ་བ་གཉིས་ཤར་བར་
གྱུར་ཏོ། །ཞེས་སྨྲས་པ་དང་། །དེ་ནས་བྲམ་ཟེས་སྨྲས་པ། ཕུ་བོ་ལ་སཱ་ལུ་
ཏྲི་བ་ཞེས་བྱ་བར་བཏགས་ཏེ། འདི་དག་ནི་དུར་ཁྲོད་དུ་རྣལ་འབྱོར་ལ་
ཐོང་ཞིག ནུ་བོ་ལ་ཙནྡ་ཛྙཱ་ནཱ་ཞེས་བྱ་བར་བཏགས་ཏེ། འདི་དག་ནི་
སློབ་པ་པོའི་ཕྱོགས་སུ་གཏང་བར་བྱའོ་ཞེས་སོ། །དེ་ནས་དེ་བཞིན་དུ་
བཏང་བ་དང་། རྣལ་འབྱོར་པས་བུད་མེད་ཀྱི་ཆ་བྱད་དུ་གནས་ནས་ལྷ་
མོ་བདག་མེད་མའི་ང་རྒྱལ་དང་དེ་བཞིན་ཉིད་བསྒོམས་ཏེ། མཁས་པ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 31 *
ཆེན་པོར་གྱུར་ནས་རྒྱུད་དག་ལས་བྱུང་བའི་དུག་གིས་བདུད་རྩི་འབྱུང་
བར་བྱ་བའི་ཕྱིར་རྨ་བྱའི་ཆ་བྱད་དུ་གནས་པ་ལ་གྲོང་ཁྱེར་གྱི་མི་རྣམས་
ཀྱིས་བལྟ་བར་རིགས་སོ་ཞེས་བྱས་ནས་ཕྱིན་པ་དང་། རྣལ་འབྱོར་པས་
ལུས་བུད་མེད་ཀྱི་ཆ་བྱད་ཀྱིས་ཆོས་སྟོན་ནུས་པ་དང་། མཁས་པས་དུག་
གི་བདུད་རྩི་བྱུགས་པས་ནད་མ་ལུས་པ་ཞི་བར་ནུས་པ་བྱུང་ངོ་། །དེ་ལ་
ཐམས་ཅད་ངོ་མཚར་བར་གྱུར་ཏེ། བྲམ་ཟེ་གང་ག་ཏ་ར་ཞེས་བྱ་བའི་
བུ་གླང་པོ་དང་། གླང་པོའི་སྟོབས་ཞེས་བྱ་བ་གཉིས་ཀྱིས་གསོལ་བ་
བཏབ་པ་ལས་གནང་བར་མ་གྱུར་ཏོ། །དེ་ནས་དེ་གཉིས་ཀྱིས་རང་
བཟོར་ཞུགས་པ་ལས་ཕྱི་རོལ་གྱི་གཞོན་ནུ་མིའི་བརྟུལ་ཞུགས་དང་རྨ་་་་
བྱའི་བརྟུལ་ཞུགས་གཉིས་སུ་ཞུགས་སོ། །དེ་དང་ཉེ་བར་མཚུངས་པ་ནི་
དེའི་རྗེས་སུ་འབྲངས་པ་དང་བཅས་པ་རྣམས་སོ། །ད་ནི་འགྲེངས་པའི་
བརྟུལ་ཞུགས་ཀྱིས་མི་གྲོལ་བར་བསྟན་ཏེ། ནགས་ཚལ་གསེབ་ཏུ་ངེས་
གནས་ཏེ། །ལངས་ཏེ་ཟ་བས་གྲོལ་འགྱུར་ན། །རྟ་དང་གླང་པོ་གྲོལ་བར་
ཐལ༑ །ཞེས་བྱ་བའི་དོན་ནི། མུ་སྟེགས་མཚམས་ལ་གནས་པ་རྣམས་
ཀྱིས་ནགས་ཚལ་ཤིན་ཏུ་མཐུག་པོར་ཚེར་མ་རགས་པ་དག་གི་གསེབ་་་་་
ཏུ་སོང་སྟེ། བདག་གིས་དངོས་གྲུབ་མ་ཐོབ་ཀྱི་བར་དུ་འདི་ལས་ལྡོག་
པར་མ་གྱུར་ཅིག་ཅེས་སྨྲས་ནས་ངེས་པའི་ཤེས་པས་གནས་ཏེ། བཟའ་
བ་དང་བཏུང་བ་ཐམས་ཅད་ཀྱང་ལངས་ཏེ་ཟ་བས། གཞན་དག་གིས་
སྐྱེས་བུ་ལེགས་པར་བཞུགས་ཤིག་དང༌། བདག་གིས་ཁ་ཟས་སྦྱིན་པར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ོ ཌ• 30 *
བྱེད་དོ་ཞེས་བརྗོད་ཀྱང་། བདག་བཟའ་བ་དང་ལྡན་ནས་བདེ་བ་ལས་
ལངས་ཏེ་སྡུག་བསྔལ་བས་ཤི་བ་རུང་ངོ་ཞེས་ཟེར་བས་གྲོལ་བར་་
འགྱུར་ན། རྟ་དང་། གླང་པོ་དང་། བ་མེད་དང་། མ་ཧེ་དག་ཀྱང་ལངས་
ནས་ཟ་བའི་ཕྱིར་གྲོལ་བར་ཐལ་ལོ། །དེ་དག་གི་འཁྲུལ་གཞི་ནི་རྣལ་
འབྱོར་པ་ཌོམྦི་ཧེ་རུ་ཀ་ཆེན་པོས་འོད་མའི་ཚུལ་དུ་ལངས་པའི་བརྟུལ་་་
ཞུགས་ལོ་གསུམ་མཛད་དེ། དུས་གཅིག་ལ་སྤྲུལ་པ་བརྒྱ་ཐམ་པ་སྤྲོས་
ནས་དེ་བཞིན་གཤེགས་པ་ཐམས་ཅད་ཀྱི་འབྱུང་གནས་ཀྱི་རྟེན་ལ་་་་་་
མཆོད་པ་བྱེད་པའི་དུས་སུ་སྣང་བས་ངོ་མཚར་བར་གྱུར་ཏེ། ལྷོ་ཕྱོགས་
གྱད་ཀྱི་ཡུལ་ན་གནས་པའི་ཁྱིམ་བདག་མ་ཧཱ་བ་ལ་ཞེས་བྱ་བས་བརྟུལ་་
ཞུགས་ཀྱི་ཚུལ་དེ་ལ་ཞུགས་པ་དང་། དེ་དང་ཉེ་བར་མཚུངས་པ་ནི་
དེའི་རྗེས་སུ་འབྲངས་པ་དང་བཅས་པ་རྣམས་སོ། །དེ་དག་གི་ལྟ་བ་ནི།
སྤྱོད་པ་དེ་མཚུངས་འདོད་པ་ནི། །ནམ་མཁའ་དག་ལ་རྟོག་པའི་ཡིད། །
དབུ་མའི་དོན་མཆོག་རྟོགས་ཟེར་བར། །མདའ་དཔུང་མཚོན་ཆ་རྣོ་ན་
རེ༑ །ཐར་པ་མི་འཐོབ་མངོན་པར་སྨྲས། །ཞེས་བྱ་བའི་དོན་ནི། སྤྱོད་པ་
གོང་དུ་སྨོས་པ་དེ་དག་གི་འདོད་པ་ནི་ནམ་མཁའ་དག་ལ་རྟོག་པར་་་་་
བྱེད་པའི་ཡིད་དེ་དག་གོང་དུ་སྨོས་པ་ལྟ་བུའོ། །དེ་དག་ནི་དབུ་མའི་
དོན་མཆོག་ཏུ་གྱུར་པ་དེ་ནི་བདག་ཅག་གིས་རྟོགས་སོ་ཞེས་ཟེར་བ་ལ།
ཨ་ཨི། ཞེས་པ་སྟེ། དམ་པ་དང་མ་འབྲེལ་བའི་རྟོགས་པའོ། །དེ་དག་ནི་
མདའ་དཔུང་སྟེ། རང་བཞིན་གྱིས་མཚོན་ཆ་རྣོན་པོ་ཐོགས་པ་ན་རེ། །

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། 33 +
ཆོས་ཀྱི་སྐུ་དང་དེ་ལས་གཞན་པའི་ཐར་པ་དག་ཀྱང་མི་འཐོབ་པའོ་་་་་་་
ཞེས་མངོན་པར་སྨྲས་སོ། །དེ་བས་ན་དེ་ནི་དོན་འདི་ལ་གདམས་པར་
བྱ་བ་ཉིད་དུ་ཟད་དོ། །དེ་ལྟར་ཕྱི་རོལ་གྱི་བརྟུལ་ཞུགས་དེ་དག་གིས་མི་
གྲོལ་བའི་ལོག་པར་རྟོག་པ་དེ་དག་ཤུགས་ཀྱིས་བསལ་ནས། །ད་ནི་བདེ་
བ་དང་བྲལ་བའི་ཕ་རོལ་ཏུ་ཕྱིན་པས་ཀྱང་ཐར་པ་མི་འཐོབ་པར་་་་་་་་་
བསྟན་པར་བྱ་སྟེ། ལོག་པའི་དཀའ་ཐུབ་ལུས་མི་བདེ། །ཡིད་ལོག་པས་
ནི་དེ་ཉིད་མིན། །ཞེས་བྱ་བའི་དོན་ནི། བདེ་བ་ཆེན་པོ་གཉུག་མའི་ངོ་
བོ་ཉིད་འདི་དག་དང་མི་ལྡན་པ་ཐམས་ཅད་ལོག་པའི་དཀའ་ཐུབ་ལ་་་
གནས་པ་སྟེ། དེ་དག་ནི། ཀ་ཀལྦསྟ་ཧ་ཛ་ན། ཞེས་བྱ་སྟེ། དེ་དག་གི་དོན་
ནི་རྟོག་པ་དང་བཅས་པའི་འཆིང་བས་བདེ་བ་ཆེན་པོ་འཐོབ་པར་མི་་་
འགྱུར་བའི་དོན་ནོ། །དེ་ཅིའི་ཕྱིར་ཞེ་ན། འབྲས་བུ་ཐམས་ཅད་ཀྱི་
མཆོག་ཆོས་ཀྱི་སྐུ་དེ་ནི་བདེ་བ་ཆེན་པོའི་རང་བཞིན་དུ་ངང་གི་་་་་་་
གནས་པ་སྟེ། སྡུག་བསྔལ་གྱི་མཐའ་སྐད་ཅིག་ཀྱང་མི་གནས་པ་སྟེ། དེ་
ནི་སེམས་ཉིད་ལ་བྱའོ། །དཀའ་ཐུབ་འདི་དག་གིས་ནི་ལུས་གདུང་བར་
བྱེད་དེ། དེའི་ཕྱིར་སེམས་ལུས་ལ་བརྟེན་པས་སེམས་མི་བདེ་བ་འབྱུང་
ངོ་༑ །དེ་ནི་ཆོས་ཀྱི་སྐུ་གདུངས་པས་ཏེ། འབྲས་བུ་ཟད་པར་བྱས་པའི་
ཕྱིར་ལོག་པའི་དཀའ་ཐུབ་པའོ། །ཡིད་ནི་རིག་པའི་ཤེས་པ་ཉིད་ཀྱིས་
དགག་བྱ་རྣམ་པར་གཅད་ཅིང་སྒྲུབ་པར་བྱེད་པ་སྟེ། དེ་ནི་རྟོག་པ་དང་
བཅས་པའི་ཤེས་པ་སྟེ། སྡུག་བསྔལ་བ་ཉིད་དོ། །དེ་ཅིའི་ཕྱིར་ཞེ་ན།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། S..A
* 34 ་
འཁོར་བ་ན་སྡུག་བསྔལ་ཞིང་བདེ་བ་དང་མི་ལྡན་པ་དག་ནི་རྟོག་པ་་་་་
ལས་བྱུང་བའི་ཕྱིར་རོ། །དེ་ནི་དགག་སྒྲུབ་དང་བཅས་ཤིང་སྒྲུབ་པ་དང་
བཅས་པ་སྟེ། ཡིད་ལོག་པའོ། །དེ་དག་ཀྱང་ཅིའི་ཕྱིར་ཞེ་ན། གཉུག་མའི་
དེ་ཁོ་ན་ཉིད་མ་རྟོགས་པ་སྟེ། དེ་ནི་སྤྲོས་པའི་རྣམ་པ་ཐམས་ཅད་རང་
ཞི་བ་སྟེ། དེ་ཉིད་ཀྱི་ཐ་སྙད་ཐམས་ཅད་ཀྱང་ཤུགས་ཀྱིས་གཅོད་པའོ། །
དེ་ནི་སྤྱིའི་དོན་དུ་བཤད་པ་སྟེ། ད་ནི་བྱེ་བྲག་གི་ཚུལ་དུ་བཤད་པར་བྱ་
བ་ནི། བློ་ཆུང་བའི་ཉན་ཐོས་ཀྱི་ཐེག་པ་དེ་དག་སྨྱུང་བར་གནས་པ་ལ་
སོགས་པ་དཀའ་ཐུབ་ཀྱིས་ལུས་མི་བདེ་ཞིང༌། གང་ཟག་གི་བདག་གིས་
སྟོང་ཡང་ཆོས་ཀྱི་བདག་ཉིད་ངེས་པར་གནས་པས། གཟུང་བ་རང་
བཞིན་མེད་པར་ཤེས་ཀྱང་འཛིན་པ་རང་བཞིན་མེད་པ་མ་ཤེས་པས་་་་
བརྟགས་པ་རྫས་སུ་འདོད་པ་སྟེ།། དེ་དག་གིས་ཡིད་ལོག་པས་ནི་དེ་
བཞིན་ཉིད་མིན་ཏེ། འཐོབ་པར་མི་ནུས་སོ། །དེའང་རབ་ཏུ་མི་གནས་
པའི་རྒྱུད་ལས། དཀའ་ཐུབ་ལོག་པས་ལུས་ཉིད་འཆིང་། །བཅིངས་པས་
སེམས་ཉིད་རྣམ་པར་གདུང༌། །དེས་ནི་ཆོས་སྐུ་ཟད་པ་སྟེ། །གཉུག་མ་
རྟོགས་པར་མི་འགྱུར་རོ། །ཞེས་འབྱུང་བའི་ཕྱིར་དང༌། རྗེ་བཙུན་པ་རི་
བོ་བའི་ཞལ་སྔ་ནས། བརྟགས་པའི་རྟོགས་པས་ཡང་དག་འགྲོལ་མི་
སྲིད། །རྟོག་མེད་ཐ་མལ་གནས་ན་བདེ་བ་ཆེ། །སྐྱེས་བུ་ནམ་མཁའི་
མཐའ་ལ་རྟོག་པ་བཞིན། །འདིའི་མཐའ་ང་ཡིས་ཤེས་པ་མ་ཡིན་ནོ། །
ཞེས་འབྱུང་བའི་ཕྱིར། གོང་དུ་སྨོས་པ་དེ་དག་གིས་མྱང་བར་བྱ་བ་ནི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 35 ·
དཀའ་བར་བྱ་བ་ཉིད་དུ་ཟད་དོ། །དེ་དག་ཀྱང་སྤྱོད་པའི་ཚུལ་ཇི་ལྟ་བུ་
ལ་གནས་ཤེ་ན། ལུས་ངག་སྤྱོད་པ་གཙོར་གྱུར་ཏེ། །དགེ་སློབ་དགེ་ཚུལ་
དགེ་བསྙེན་མ་རྣམས་དང་། གནས་བརྟན་ལས་བྱེད་མངོན་པར་བསྐོས་
པའི་གཞི། །ཁྱིམ་ནས་ཁྱིམ་སྤངས་རབ་ཏུ་བྱུང་བའི་ཚུལ། །ཐེག་པ་ཆུང་
ངུ་མདོ་ལ་སློབ་བྱེད་ཅིང༌། །བདེན་པ་བཞི་ལ་མངོན་པར་རྨོངས་པའི་
ཡིད༑ །སྡེ་པ་བཅོ་བརྒྱད་མི་མཐུན་གཞན་དུ་འདོར། །གང་ཟག་བདག་
མེད་ཆོས་ལ་བདག་འཛིན་གནས། །ཤེས་པ་དུས་གསུམ་རྫས་སུ་སྨྲ་བྱེད་
ཅིང་༑ །སོ་སོར་བརྟགས་མིན་འགོག་པ་མཐར་ཐུག་བྱེད། །མདོ་སྡེ་པ་ནི་
རང་སངས་རྒྱས་ཉིད་དེ། ྋ །རྟེན་འབྲེལ་བཅུ་གཉིས་རྒྱུན་དང་ལུགས་
ལས་ལྡོག །དེ་བཀག་པས་ན་ཐར་པ་འཐོབ་པར་འདོད། །ཁ་ཅིག་ཐེག་
ཆེན་དེ་ལ་རྒྱུར་བྱེད་ཅིང་། །ཚད་མ་དག་གིས་མངོན་པར་བརྟགས་པ་
ཡིས༑ །ཤེས་པ་ཕྲ་རབ་རྡུལ་དུ་གྲུབ་པ་ལ། །དེས་ཀྱང་དགྲ་བཅོམ་དེ་
ལས་གཞན་མ་ཡིན། །ཞེས་བྱ་བའི་དོན་ནི། བློ་ཆུང་བའི་ཉན་ཐོས་ཀྱི་
བདག་ཉིད་མངོན་པར་སྟོན་ཏེ། དེ་དག་སྤོང་བ་བདུན་འཁོར་དང་
བཅས་པའི་བསླབ་པ་ལ་གནས་ཏེ། ལུས་ཀྱི་རྣམ་པ་གསུམ་དང་། ངག་
གི་རྣམ་པ་བཞི་སྤྱོད་པ་གཙོ་བོར་གྱུར་ཏེ། དེའ ང་རིས་བདུན་གྱི་ཚུལ་དུ་
གནས་སོ། །གང་ཞེ་ན། དགེ་སློང་དང༌། དགེ་སློང་མ་དང་། དགེ་ཚུལ་
དང་༑ དགེ་ཚུལ་མ་དང་། དགེ་བསྙེན་དང་། དགེ་བསྙེན་མ་དང་། དགེ་
སློབ་མ་རྣམས་སོ། །དེ་དག་འདུས་པ་ལ་དགེ་འདུན་ཞེས་བོས་ཏེ། ཀུན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། a
* 36 *
དགའི་ར་བ་དག་ཏུ་སྡེ་ཚན་དང་མཚུངས་པར་སྤྱོད་པའོ། །དེའང་
མཚུངས་པའི་གཞི་ནི། གནས་བརྟན་དེ་དག་ནི་དེད་དཔོན་ལྟ་བུའོ། །
ལྔས་བྱེད་པ་ནི་ངག་བཙུན་པ་དང་གོ་རིམ་ལ་མཁས་པ་དག་གིས་སོ། །
དགེ་འདུན་འདུས་པ་དག་གིས་མངོན་པར་བསྐོས་པ་ནི་ནང་ཁྲིམས་པ་
དག་སྟེ། རིན་པོ་ཆེའི་ཕུང་པོ་ནས་བཤད་པ་ལྟ་བུའི་ཚུལ་དུ་བྱེད་པའོ། །
གཞི་ཞེས་བྱ་བ་ནི་བསྟན་པ་དག་གི་གཞིར་གྱུར་པའམ། །སྡོམ་པ་རྣམ་
པ་གསུམ་གྱི་གཞིར་གྱུར་པའོ། །དེའང་ཇི་ལྟར་ཞེ་ན། མདོ་རྒྱལ་མཚན་
གྱི་རྩེ་མོ་ནས་གསུངས་པ་ལྟ་བུ་སྟེ། ཀྱེ་དགེ་སློང་དག་ཁྱིམ་ན་གནས་པ་
ནི་སྡུག་བསྔལ་གྱི་རྒྱུ་ལ་ཉེ་བར་སྤྱོད་པའོ། །ཀྱེ་དགེ་སློང་དག ཤེས་པ་ནི་
འགྲིབས༑ སྲོག་ནི་ཆད། ཚེའི་འདུ་བྱེད་ཀྱང་ངེས་པར་འཇོམས་པར་
འགྱུར་ན། ཅིའི་ཕྱིར་བརྩོན་འགྲུས་དང་དད་པ་བརྟན་པས་སྒྲུབ་པར་
མི་བྱེད་དེ། མིའི་ལུས་ཐོབ་པ་ནི་ཤིན་ཏུའང་རྙེད་པར་དཀའ་ན། དེ་
རྙེད་ནས། དེ་རྒྱལ་བའི་བསྟན་པ་ལ་རབ་ཏུ་བྱུང་བའང་རྙེད་པར་
དཀའ་ན། །ཐར་པའི་དོན་དང་མི་མཐུན་པ་དག་གིས་བསླུས་ཏེ་སྡུག་
བསྔལ་བར་འགྱུར་ཏ་རེ། སློག་དང་བྲལ་ཞིང་འཆི་བ་ནི་བླའི། །ཚུལ་
ཁྲིམས་ཉམས་ཤིང་ཞིག་པ་ནི་དེ་ལྟ་མ་ཡིན་ནོ། །དེ་ཅིའི་ཕྱིར་ཞེ་ན།
སྲོག་དང་བྲལ་བ་ནི་སྐྱེ་བ་འདི་ཉིད་ཟད་པར་འགྱུར་གྱི། ཚུལ་ཁྲིམས་
ཉམས་ཤིང་ཞིག་པ་ནི་སྐྱེ་བ་འབུམ་ཕྲག་བརྒྱའི་བར་དུ་རིག་དང་་་་་་་་
བྲལ་ཞིང་བདེ་བ་སྤངས་ཏེ། རྣམ་པར་སྨིན་པའི་སྡུག་བསྔལ་ཉམས་སུ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
་37 ་
མྱོང་བར་འགྱུར་རོ། །དེ་བས་ན་དགེ་སློང་དག་ཁྱིམ་ན་གནས་པར་མི་
བྱའོ༑ །ཁྱིམ་ནི་ཉོན་མོངས་པའི་གནས་སོ། །སྡིག་པའི་དྲྭ་བའོ། །འཁོར་
བར་འཆིང་བ་ཉིད་དོ། །སྡུག་བསྔལ་མི་བཟད་པ་ཐམས་ཅད་ཀྱི་འབྱུང་
གནས་སོ། །དགེ་སློང་དག་ཁྱིམ་ན་གནས་པ་ནི་བློ་ཆུང་བ་ཉིད་དོ། །
རྟག་ཏུ་འཁོར་བའི་བཙོན་ར་ལས་མི་ཐར་བ་ཉིད་དོ། །དགེ་སློང་དག
ཁྱིམ་ན་གནས་པ་དག་ནི་བདེ་བའི་ས་བོན་སྲེག་པར་བྱེད་པའོ། །འཛིན་
པར་བྱེད་པའི་རྙིའོ། །ཉའི་རྒྱ་མོ་ལྟ་བུའོ། །འདམ་གྱི་རྫབ་ལྟ་བུའོ། །ཕ་
རོལ་པོའི་མཚོན་ཆ་ལྟ་བུའོ། །གླང་པོ་ཆེ་སྨྱོན་པ་ལ་ཞོན་པ་ལྟ་བུའོ། །
མེའི་ཁང་པ་ན་གནས་པ་ལྟ་བུའོ།  ཿ །ཤིང་རྟ་རྐང་པ་དང་བྲལ་བ་ལྟ་
བུའོ༑ །མེ་ཏོག་སི་ཀ་ཏི་ལྟ་བུའོ།།ཁྲི་མོན་ན་གནས་པའི་བཙོན་ལྟ་བུའོ། །
ཤིང་ཏ་ལ་མགོ་བཅད་པ་ལྟ་བུའོ། །ཡན་ལག་དང་བྲལ་བའི་སྟོབས་པོ་
ཆེ་ལྟ་བུའོ། །ཉི་མས་གདུངས་པའི་སྔོའི་མྱུ་གུ་ལྟ་བུ་སྟེ། སྐྱོན་དང་བཅས་
པ་ཡིན་པའི་ཕྱིར་ཁྱིམ་ནས་ཁྱིམ་སྤངས་ལ་འགྲོ་བར་བྱའོ །དགེ་སློང་
དག ང་ནི་རྐང་གཉིས་ཐམས་ཅད་ཀྱི་རབ་ཏུ་གྱུར་པ་སྟེ། འདས་པའི་
སངས་རྒྱས་བཅོམ་ལྡན་འདས་ཐམས་ཅད་ཀྱི་རྟགས་རབ་ཏུ་བྱུང་བའི་་
ཚུལ་ཁྲིམས་ལས་མི་འདའ་བར་བྱས་སོ། །དེ་བས་ན་ང་ནི་བྱ་བ་བྱས་
པའོ༑།ཟག་པ་ཟད་པའོ། །ཉོན་མོངས་པ་བཅོམ་པའོ། །ཁུར་བོར་བའོ། །
སྲིད་པའི་དགོན་པ་ལས་འདས་པའོ། །བདག་གི་དོན་རྗེས་སུ་དྲན་པའོ།།
ཞེས་འབྱུང་བ་ལྟ་བུ་སྟེ། དེ་དག་གི་རྗེས་སུ་སློབ་པར་བྱེད་པ་ནི་

· 38 · 《 ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ཡཟ་མོ་
འཕགས་པ་ཀོའུ་ཌི་ཎྱ་དང་། ཀུན་དགའ་བོ་དང་། རབ་འབྱོར་ལ་
སོགས་པ་སྟེ། དེ་དག་ཐམས་ཅད་ཀྱང་སྤྲུལ་པའི་ཉན་ཐོས་སུ་རིག་པར་
བྱའོ༑ །དེ་དག་གིས་བདག་ཉིད་ཉེ་བར་སྤྱོད་པ་རྣམས་ནི་སློབ་པ་པོ་
རྒྱུན་ལ་ཞུགས་པ་རྣམས་ཏེ། ཐེག་པ་ཆུང་དུན་གྱིས་རྒྱས་པར་གནས་པ་
འོད་ཀྱི་མདོ་དང་། འཕགས་པ་ལས་བརྒྱ་པའི་མདོ་དང་། སྟོན་པ་ཀོའུ་
ཤ་ནའི་མདོ་ལ་སོགས་པ་སློབ་པར་བྱེད་ཅིང་། སྡུག་བསྔལ་བ་དང་།
ཀུན་འབྱུང་བ་དང་། འགོག་པ་དང༌། ལམ་གྱི་བདེན་པ་བཞི་ལ་
བརྟགས་པ་ཉིད་ཀྱིས་འཁྲུལ་པ་སྟེ། མངོན་སུམ་དུ་རྨོངས་པ་ཁོ་ནར་
ཟད་དོ། །དེ་དག་ནི་རྟོག་བཅས་འབའ་ཞིག་ལ་སྤྱོད་པ་ཁོ་ན་ཡིན་ནོ། །
སྡེ་པ་ཞེས་བྱ་བ་ནི་དགེ་སློང་དང༌། དགེ་ཚུལ་གྱི་བདག་ཉིད་རྡོ་རྗེ་
འཛིན་པ་བཞིར་ཚོགས་པ་དང༌། དེ་ལས་ལྷག་པའོ། །དེའང་བྱེ་བྲག་ཏུ་
ཕྱེ་ནས་བསྟན་པ་ནི་བཅོ་བརྒྱད་དེ། དེའང་རྩ་བའི་སྡེ་བཞི་ནི། དང་
པོར་དགེ་འདུན་ཕལ་ཆེན་སྡེ་དང༌། ཐམས་ཅད་ཡོད་པར་སྨྲ་བའི་སྡེ་
དང་།གནས་བརྟན་པའི་སྡེ་དང༌། མང་པོས་བཀུར་བའི་སྡེའོ། །དང་པོ་
ལའང་ཤར་གྱི་རི་བོ་པའི་སྡེ་དང༌། ནུབ་ཀྱི་རི་བོ་པའི་སྡེ་དང༌། གངས་
ཀྱི་རི་བོ་པའི་སྡེ་དང་། འཇིག་རྟེན་ལས་འདས་པར་སྨྲ་བའི་སྡེ་དང་།
རྟག་པར་སྨྲ་བའི་སྡེ་རྣམས་སུ་གྱེས་སོ། །གཉིས་པ་ལའང་གཞི་ཐམས་
ཅད་ཡོད་པར་སྨྲ་བའི་སྡེ་དང༌། འོད་སྲུང་སྡེ་དང༌། ས་སྟོན་སྡེ་དང་།
ཆོས་སྲུང་སྡེ་དང༌། མང་དུ་ཐོས་པའི་སྡེ་དང་། གོས་དམར་བའི་སྡེ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། • 39 *
དང་༑ རྣམ་པར་ཕྱེ་སྟེ་སྨྲ་བའི་སྡེ་རྣམས་སུ་གྱེས་སོ། གསུམ་པ་ལའང་
རྒྱལ་བྱེད་ཚལ་གནས་སྡེ་དང་། འཇིགས་མེད་རིར་གནས་སྡེ་དང་།
གཙུག་ལག་ཁང་ཆེན་པོའི་སྡེ་རྣམས་སུ་གྱེས་སོ། །བཞི་པ་ལའང་ས་
སྒྲོགས་རིག་པའི་སྡེ་དང༌། སྲུང་བའི་སྡེ་དང༌། གནས་མ་བུའི་སྡེ་པ་
རྣམས་སུ་གྱེས་སོ། །དེ་དག་ཐམས་ཅད་ཀྱང་སྤྱོད་པའི་སྒོ་མི་མཐུན་ཏེ།
སུན་འབྱིན་ཞིང་གཞན་དུ་འདོར་བར་བྱེད་དོ། །ལྟ་བ་ནི་ཉན་ཐོས་བྱེ་
བྲག་ཏུ་སྨྲ་བ་དང་། མདོ་སྡེ་པ་གཉིས་གཞི་མཐུན་ནོ། །དེའང་གཟུང་བ་
རང་བཞིན་མེད་པར་ཤེས་པས་གང་ཟག་ལ་བདག་མེད་པར་རྟོགས་ལ།
འཛིན་པ་རང་བཞིན་དུ་གནས་པས་ཆོས་ལ་བདག་ཏུ་འཛིན་ར་་་་་་་
གནས་སོ། །ཤེས་པའང་འདས་པ་དང་། མ་འོངས་པ་དང་། ད་ལྟར་གྱི་
དུས་གསུམ་དུ་བསགས་པའི་རྫས་རྡུལ་ཕྲ་རབ་ཏུ་གྲུབ་པར་འདོད་དེ།
དེའང་ནེའུ་གསེང་དང་གཡག་རྔའི་ཚུལ་དུ་སིལ་བུ་ཕྲ་རགས་ཅན་སྡུད་
བྱེད་ཀྱི་རླུང་གིས་བསྡུས་པ་གོ་འགེགས་པའི་ངོ་བོར་འདུག་པའམ།
གོང་བུ་བར་མཚམས་མེད་ཅིང་མ་འབྱར་བར་སྨྲ་བར་བྱེད་ཅིང་།
དེའང་སྣང་བ་གཟུགས་ཀྱི་གཞི་དང་། གཙོ་བོ་སེམས་ཀྱི་གཞི་དང་།
འཁོར་སེམས་ལས་བྱུང་བའི་གཞི་ནི་ཀུན་རྫོབ་ཀྱི་བདེན་པར་སྨྲ་ལ།
གནས་སྐབས་དང་མི་ལྡན་པའི་གཞི་དང༌། ཆོས་ཉིད་འདུས་མ་བྱས་
པའི་གཞི་ནི་སོ་སོར་བརྟགས་མིན་གྱི་འགོག་པར་སྨྲ་སྟེ། དེ་བཞིན་ཉིད་
ནམ་མཁའ་ཞེས་མཐར་ཐུག་པར་བྱེད་དོ། །དེ་ལ་ཉན་ཐོས་མདོ་སྡེ་པ་

• 40 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། R
བློ་རབ་ཏུ་གྱུར་པ་ནི་རང་སངས་རྒྱས་ཉིད་ཡིན་ཏེ། དེའང་རྟེན་ཅིང་
འབྲེལ་བར་འབྱུང་བ་བཅུ་གཉིས་ཀྱི་རྒྱུན་ལས་འཁོར་བ་འབྱུང་བ་་་་་་་
དང་། ལུགས་དེ་དག་ལས་བཀག་ཅིང་ལྡོག་པས་དེ་བཀག་པས་ནི་ཐར་
པའི་འབྲས་བུ་ཐུན་མོང་མ་ཡིན་པ་འཐོབ་པར་འདོད་དོ། །ཁ་ཅིག་ནི་
དབུ་མ་པ་བྱེ་བྲག་ཏུ་སྨྲ་བ་དག་གིས་ཐེག་པ་ཆེན་པོ་དེ་ལ་རྒྱུར་བྱས་་་་་་
པས་འབྲས་བུའི་བདག་ཉིད་འདི་ལྟ་བུ་དག་འཐོབ་པར་འགྱུར་རོ། །
ཞེས་སྨྲ་བར་བྱེད་ཅིང་གཞི་དང་གཞི་ཡོངས་སུ་སྒྲུབ་པར་བྱེད་པ་དང་།
མངོན་སུམ་དང་། རྗེས་སུ་དཔག་པ་དང༌། ཚིག་གི་མཚོན་ཆ་དང་། སྨྲ་
བའི་མཚོན་ཆ་དང་། དཔང་པོར་གྱུར་པའི་ཚད་མ་དང༌། ཚད་མ་ཕན་
པས་གྲུབ་ཅིང་རྗེས་སུ་ཕན་པ་ནི་སྒྲ་ཁས་ལེན་པར་འདོད་པ་སྟེ། དེ་
དག་གིས་མངོན་པར་བརྟགས་པའི་ཤེས་པ་ཕྲ་རབ་ཀྱི་རྡུལ་དུ་རང་་་་་
ཉིད་ཀྱི་འདོད་པའི་བློས་གྲུབ་པར་ངེས་ཤིང་འབད་ཀྱང་དགྲ་བཅོམ་་་་་
པའི་འབྲས་བུ་རྡོ་ལ་བརྐོས་པའི་རི་མོ་ལྟ་བུ་མ་ཡིན་ཏེ། ཆུ་ལ་བྲིས་པ་
བཞིན་ནོ། །དེ་ལས་གཞན་པ་མ་ཡིན་ནོ། །དེ་ཅིའི་ཕྱིར་ཞེ་ན། བདེ་བ་
ཆེན་པོ་བསམ་གྱིས་མི་ཁྱབ་པ་ཉིད་དང་བྲལ་བའི་ཕྱིར་རོ། །ད་ནི་
སྔགས་ཀྱི་རྣལ་འབྱོར་པ་རྣམས་ཀྱིས་ཐར་པ་མི་འཐོབ་པ་བསྟན་པར་་་་
བྱ་སྟེ། རྟོག་གེ་བློ་ཆུང་གང་ཟག་དག །བརྟགས་ནས་ལྷ་ཡི་དཀྱིལ་
འཁོར་བསྒོམ། །མུ་སྟེགས་བདག་བཞིན་གྲུབ་པར་རྟོག །བུམ་གསང་
ཤེས་རབ་ཡེ་ཤེས་དང་། །མཐར་ཐུག་མན་ངག་ཚིག་ཏུ་འདོན། །དོན་གྱི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 4] •
རྣམ་པ་དེ་དང་བྲལ། །འབད་ཅིང་འཁོར་ལ་རྣམ་པར་ཞེན། །སྟོང་པ་
མཁའ་བཞིན་གཞན་དུ་རྟོག །ཅེས་བྱ་བའི་དོན་ནི། ཀུན་ཏུ་བརྟགས་པ་
འབའ་ཞིག་ལ་ཞེན་པའི་ཤེས་པ་རྣམས་མཚན་མའི་རྟོག་གེས་ཡིད་་
དཀྲུགས་པའི་ཕྱིར་བློ་ཆུང་བ་སྟེ། དེ་དག་ནི་ཤིན་ཏུ་སྒྲུབ་པར་བྱེད་པའི་
གང་ཟག་དག་གིས་ནི་བདག་ཉིད་རྟེན་དང་བརྟེན་པའི་ངོ་བོ་་་་་་་་
བརྟགས་ནས་ལྷའི་དཀྱིལ་འཁོར་བསྒོམ་པ་དང༌། དེའང་ང་རྒྱལ་དང་
ལྡན་པས་གྲུབ་པར་སྨྲ་སྟེ། འདི་དག་ནི་མུ་སྟེགས་ཀྱི་བདག་དང་ཁྱད་
མེད་པ་ལྟ་བུ་སྟེ། དེ་བཞིན་དུ་གྲུབ་པར་རྟོག་པའོ། །དེའང་དབང་གི་
རང་བཞིན་ཇི་ལྟ་བར་མ་ཤེས་པ་ལས་བྱུང་སྟེ། དེའང་བུམ་པའི་དབང་
ནི་མ་རིག་པ་ཉོན་མོངས་པ་ལྔ་ལས་ལོག་ནས་རིག་པ་ཡེ་ཤེས་ལྔར་སྐྱེད་
པར་བྱེད་པ་སྟེ། ཆོས་ཀྱི་དབྱིངས་སོ། །དེ་ཉིད་ལས་སྤྲོས་པའི་རྣམ་པར་
རྟོག་པ་འཛིན་པའོ། །གསང་བའི་དབང་ནི་ཟག་པ་མེད་པའི་ཡེ་ཤེས་
སྐྱེད་པར་བྱེད་པ་སྟེ། བྱང་ཆུབ་ཀྱི་སེམས་སོ། །དེ་ལ་འཇུག་པའི་རྣམ་
པར་རྟོག་པ་ནི་འཛིན་པའོ། །ཤེས་རབ་ཡེ་ཤེས་ཞེས་བྱ་བ་ནི་ཤེས་རབ་
ལས་ཀྱི་ཕྱག་རྒྱ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཉམས་སུ་་་་་
མྱོང་བར་བྱེད་པ་སྟེ། ཆོས་ཀྱི་སྐུའོ། །དེ་དག་ལ་འདོད་པའི་ཞེན་པར་
རྟོག་པའོ། །མཐར་ཐུག་པའི་དོན་ནི་པྲཛྙཱ་ཨ་མུ་སྣའོ། །དེ་དག་གི་དོན་
ནི་ཤེས་རབ་ཆེན་པོ་སྟེ། གསལ་བ་དང་། མི་རྟོག་པ་དང་། བདེ་བ་ཆེན་
པོའི་རང་བཞིན་དང་ལྡན་པ་སྟེ། གཉུག་མའི་དེ་ཁོ་ན་ཉིད་དོ། །དེ་དག་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། s !
* 42 *
ནི་མན་ངག་སྟེ། ཚིག་ཙམ་དུ་འདོན་པར་བྱེད་དོ། །དེ་བས་ན་དོན་
སེམས་གཉུག་མའི་རང་བཞིན་དང༌། དེ་ཉམས་སུ་མྱོང་བར་བྱེད་པའི་
ཚུལ་གྱིས་རྣམ་པ་དེ་དང་བྲལ་བ་སྟེ། ཚོགས་མ་བསགས་ཤིང་དམ་པ་
དང་ཉེ་བར་མི་ལྡན་པ་དག་གིས་འབད་ཅིང་རྟུལ་ཕོད་ལ། གནས་ཀྱང་
ཐ་དད་ཀྱི་རྟོག་པ་དང་མ་བྲལ་བའི་ཕྱིར་འཁོར་བ་ན་འཁོར་ཞིང་རྣམ་་
རྟོག་གིས་རྣམ་པར་ཞེན་ནོ། །དེ་དག་གི་སྟོང་པ་ཉིད་ནི་འཇིག་རྟེན་པ་
ལྟ་བུ་དག་གིས་བལྟས་པ་ལྟ་བུ་སྟེ། ནམ་མཁའ་བཞིན་གཞན་ཏུ་རྟོག་
པར་བྱེད་དེ། །དེ་དག་ཀྱང་ཅིའི་ཕྱིར་ཞེ་ན། རྣལ་མ་ལ་བདེ་བ་ཆེན་
པོའི་རོས་ཚིམ་པར་མ་བྱས་པའི་ཕྱིར་རོ། །ད་ནི་དབུ་མ་པས་ཐར་པ་མི་
འཐོབ་པར་བསྟན་པར་བྱ་སྟེ། ཁ་ཅིག་སྟོང་ཉིད་ལ་བལྟ་འཆིང་། །ཞེས་
བྱ་བ་ནི། ཁ་ཅིག་སྟོང་པ་ཉིད་མི་རྟོག་པའི་ཆ་ལས་གནས་པ་དག་ལ་
མངོན་པར་ཞེན་པ་སྟེ། དེ་དག་ལ་ཞེན་པ་ཉིད་དུ་བལྟ་བས་འཆིང་བ་
ཉིད་དུ་ཟད་དོ། །དེ་ཅིའི་ཕྱིར་ཞེ་ན། བལྟར་མེད་པའི་ཕྱིར་རོ། །དེ་ཉིད་
ཀྱི་དོན་ནི། ལྷན་ཅིག་སྐྱེས་པའི་ངོ་བོ་ནི། རྟོགས་པས་མངོན་པར་གྲུབ་
པ་སྟེ། རང་ཉིད་དངོས་གྲུབ་ཅེས་བྱ་བ་སྨོས་ཏེ། དེ་དག་གི་དོན་ནི། མ་
ཧཱ་ར་ན་ཀ་སྟེ། སེམས་སོ། །དེ་ནི་ལྷན་སྐྱེས་ཀྱི་རྣམ་པའོ། །པ་ན་ས་ཀ་རི་
སྟེ༑ གཅིག་གོ །དེ་ནི་སེམས་ཀྱི་རྣམ་པའོ། །ཨ་ན་ཨས་བུ་ཏ་སྟེ། བླ་མའི་
མན་ངག་ལས་སྐྱེས་པའོ། །དེ་ནི་ཐོག་མ་ཉིད་ནས་སངས་རྒྱས་པའི་ངོ་
བོའོ༑།ཨེ་ཨི་ཐ་ར་སྟེ། རྟོག་པའོ། །དེ་ནི་ཐ་མལ་གྱི་ཤེས་པ་ཉིད་དོ། །ཨེ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
བུ་ད་ཏོས་ཀ་སྟེ། རྟོགས་དཀའ་བའོ། །དེ་དག་ནི་ཉམས་སུ་མྱོང་བས་
མངོན་པར་གྲུབ་པ་སྟེ། དེ་ཐོག་མ་ཉིད་ནས་སངས་རྒྱས་པའི་ངོ་བོའོ། །
ཨེ་ཨི་ཨྰཏྨ་ཀི་ཏི་སྟེ། རང་ཉིད་ལ་མངོན་པར་གྲུབ་པའོ། །དེ་ནི་ཀུན་ཏུ་
བཟང་པོ་ཉིད་དོ།།དེ་བས་ན་དོན་ཁྱད་པར་ཅན་དུ་གྱུར་པའི་ཕྱིར་རོ། །
གཞན་དག་ནི་འདི་དང་མི་ལྡན་པ་དག་ཡིན་ཏེ། ཇི་ལྟར་ཞེ་ན། གཞན་
ལ་ལྟ། རྒྱུ་ལ་འབད་པ་ལེགས་བྱས་པས། །མྱ་ངན་འདས་པ་འཐོབ་
འགྱུར་སྨྲ། །ཞེས་བྱ་བའི་དོན་ནི། འབྲས་བུ་གཞན་དུ་རྟོག་ཅིང་། ལྟ་བ་
ལ་རེ་བའི་ཕྱིར་རྟོག་པའོ། །རྟོག་པ་དེ་དག་རྟོགས་པས་གྲུབ་པར་འདོད་
པ་སྟེ། རྒྱུ་བསོད་ནམས་ཀྱི་ཚོགས་ལ་འབད་པ་ལེགས་པར་བྱས་པས་
རྣམ་པར་རྟོག་པ་ཟད་ནས་མྱ་ངན་ལས་འདས་པའི་དོན་འཐོབ་པར་་་་་
འགྱུར་བར་སྨྲ་སྟེ། རྟོག་པའོ། །རྟོག་པས་རྟོག་པ་ཉིད་བསླུ་བ་ཁོ་ནར་
བྱེད་དེ། འཁོར་བའོ། །འཁོར་བ་ཉིད་ཀྱིས་རྟོག་པ་མི་སླུ་བར་བྱེད་དེ།
སྡུག་བསྔལ་བའོ། །དེའང་ཅི་ལས་བྱུང་བ་བརྟག་པར་བྱ་ཞེ་ན། ཚིག་
དང་ཡུལ་གྱི་རྣམ་པ་ལ། །ཤིན་ཏུ་མཁས་པ་ལྟར་སྣང་ཡང༌། །ཅིག་ཤོས་
དེ་ལ་རྣམ་མེད་ཕྱིར། །ནུབ་པར་འགྱུར་བ་མ་ཡིན་ནོ། །ཞེས་བྱ་བ་ནི།
ཚིག་གི་ཐ་སྙད་ཀྱིས་རྣམ་པར་རྟོག་པ་བསླངས་ཏེ། དེ་ཉིད་ཀྱིས་མཐའ་
མེད་པ་ལ་རྟོག་གོ །སྣང་བ་དང་གྲག་པའི་ཡུལ་གྱི་རྣམ་པར་གཏན་ལ་
ཕབ་ནས་དོན་མེད་པ་ལ་རྟོག་གོ །དེ་དག་ཆ་ཤས་ཀྱི་རྣམ་པ་ལ་བདག་
ནི་ཤིན་ཏུ་མཁས་པ་ཡིན་ནོ་ཞེས་ང་རྒྱལ་བར་བྱེད་དེ། འཁོར་བའོ། །དེ་

* 44 ་ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། .
ཅིའི་ཕྱིར་ཞེ་ན། མཁས་པ་ལྟར་སྣང་ཡང་མཁས་པ་ནི་མ་ཡིན་ཏེ། རྒྱལ་
པོའི་བང་མཛོད་དང་འདྲ་བས་ཡིད་བཞིན་གྱི་ནོར་བུ་རིན་པོ་ཆེ་ཅིག་་་
ཤོས་དེ་ལ་མེད་ཅིང་། དེའི་རྣམ་པའང་མེད་པའི་ཕྱིར། ཀ་ཀ་ར་སྟེ།
ནུབ་པར་མི་འགྱུར་བའི་དོན་ནོ། །དེ་དག་ནི་འཁྲུལ་པར་བརྟག་པའི་
ཕྱིར་དེ་ཁོ་ན་ཉིད་མ་ཡིན་ནོ། །དེ་ཉིད་ཀྱི་དོན་ནི། གདམས་ངག་གཞི་
རུ་གྲུབ་པའི་ཕྱིར།།གོང་མས་སྨྲ་ཚུལ་མི་རིགས་མིན། །ཞེས་བྱ་བའི་དོན་
ནི༑ ཨུ་པ་ར་ཧ་ར་ཧ་སྟེ། དེ་ནི་མྱོང་བས་དོན་སྐྱེ་བར་བྱེད་པའི་དོན་ཏེ།
དེའང་༑ གུ་རུ་ཨུ་པ་རི་སྟེ། གདམས་ངག་གོ །དེ་ནི་བླ་མ་དམ་པའི་
གདམས་ངག་བཞིན་ཉམས་སུ་མྱོང་བས་ཆོས་ཀྱི་སྐུའོ། །དེ་དག་ཀྱང་
ཅིས་ཤེ་ན། རྒྱུ་མེད་པ་དང་། མ་ནིང་གི་སྤྱོད་ཡུལ་དུ་རུང་བ་དང་། སོ་
སོར་རྟོག་པའི་ཤེས་རབ་ཡོད་པ་དང༌། རྒྱུ་འབྲས་དུས་མཚུངས་ཤིང་ཆུ་
བོ་ལྟ་བུར་གནས་པ་སྟེ། དེའང་ཐོག་མ་ཉིད་ནས་སངས་རྒྱས་པ་ཡིན་པ་
དང་༑ ཐམས་ཅད་ལ་ཆོས་ཀྱི་སྐུ་གཉུག་མའི་རང་བཞིན་གནས་པ་དང་།
ཐམས་ཅད་བདེ་བ་ཆེན་པོའི་ཕྱག་རྒྱར་རོ་གཅིག་པ་དང༌། རྒྱུ་འབྲས་
དུས་མཚུངས་ཤིང་དུས་ཐམས་ཅད་པ་གཞི་རུ་གྲུབ་པའི་ཕྱིར། ཨིས་ཨ་
ར་སྟེ། གོང་མ་སྟེ། ང་ཡིས་སོ། །འོག་མ་རྣམས་ལ་ཐར་པ་མི་འཐོབ་པར་
སྨྲ་བའི་ཚུལ་མི་རིགས་པ་མ་ཡིན་ཏེ། ཤིན་ཏུ་རིགས་པའོ། །དེ་བས་ན་
དེ་ཐམས་ཅད་ཐབས་དང་ཡང་བྲལ། ཤེས་རབ་དང་ཡང་བྲལ་བ་སྟེ།
ཐ་མལ་གྱི་ཤེས་པ་དང་། དེའི་རང་བཞིན་མེད་པའི་ཕྱིར་ཐར་པ་མི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 45 ·
འཐོབ་པར་བཤད་པར་བྱ་སྟེ། གང་ཞིག་དོན་ལ་མོས་གྱུར་ན། །སྤྱོད་
པས་འབྲས་བུ་འཐོབ་པར་འདོད། །ཅེས་བྱ་བའི་དོན་ནི་རིགས་པ་གང་
ཞིག་གོ །དོན་དམ་པའི་ལྟ་བ་ཞེས་དེ་ལ་མོས་ཤིང་གཞོལ་བར་གྱུར་ཏེ་
ཞེན་ནས། དེ་འགྲུབ་པར་བྱེད་པའང་ཚངས་པའི་སྤྱོད་པ་ལ་སྤྱད་པས་
འབྲས་བུ་དམ་པ་ཐོབ་པར་འདོད་པའི་ཕྱིར་དགག་སྒྲུབ་དང་བཅས་པ་
ཉིད་དུ་ཟད་དེ། དེ་ཉིད་མ་ཡིན་ནོ། །གང་ཞིག་གཉིས་མེད་མྱོང་བྲལ་
ན༑ །དཀའ་དང་དམན་པའི་བསམ་གཏན་ནི། །དགོས་པ་མེད་ཕྱིར་
ཕྱིར་བསལ་ཏེ། །སྙིང་པོའི་དོན་མཆོག་རྟོགས་པ་ན། །མར་མེ་ལྷ་བཤོས་
དེ་ཅི་དགོས། །གཉིས་མེད་ལྡང་དང་འཇུག་མེད་ན། །སྤྱོད་པས་ཅི་བྱེད་
སྔགས་མི་སྨྲ། །ལས་དང་བྱ་བ་གཙོར་གྱུར་པའི། །འབབ་སྟེགས་ཆུ་ལ་
ཁྲུས་བྱེད་ཅིང་།།སྨྱུང་བའི་དཀའ་ཐུབ་ཅི་དགོས་ཏེ། །དེ་ཉིད་དོན་དང་
མ་འབྲེལ་ན། །ཁྲུས་ལ་སོགས་པས་གྲོལ་མི་འགྱུར། །ཞེས་བྱ་བའི་དོན་ནི།
སྙིང་པོའི་དོན་རྟོགས་པ་དང༌། གཉིས་མེད་ལ་གནས་ཤིང་ལྡང་འཇུག་
མེད་པས་ན་སྤྱོད་པ་འདི་དག་ཤུགས་ཀྱིས་འགགས་ཤིང་རྟོག་ས་་་་་་་་
འཆིང་བའི་ཕྱིར་མི་དགོས་པར་སྟོན་པ་དང་། སྤྱོད་པའང་དེ་ཉིད་དང་
འབྲལ་བར་ཤུགས་ཀྱིས་སྟོན་པ་སྟེ། དེའ ང་གང་ཞིག་ཅེས་བྱ་བ་ནི་རྟེན་
གྱི་གང་ཟག་ཁྱད་པར་དུ་གྱུར་པ་རྣམས་སོ། །གཉིས་མེད་ཅེས་བྱ་བ་ནི་
ཐ་མལ་གྱི་ཤེས་པ་ཉིད་དོ། །མྱོང་ཞེས་བྱ་བ་ནི་གསལ་བ་དང་། མི་རྟོག་
པ་དང་། བདེ་བའོ། །བྲལ་ན་ཞེས་བྱ་བ་ནི་མྱོང་དུ་མེད་པའི་མྱོང་བ་སྟེ།

· 46 · ༽ ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ་ ེཌ་mD
ཅིའང་མ་ཡིན་པ་ཉིད་དོ། །དེ་ཉིད་ཀྱི་བདག་ཉིད་ཅན་དེ་དག་ལ་
དཀའ་བའི་མུ་སྟེགས་ཀྱི་བརྟུལ་ཞུགས་དང༌། དམན་པ་ཉན་ཐོས་ཀྱི་
སྤྱོད་པ་དང་ལྡན་པ། ལྟ་བ་དང་། སྒོམ་པ་དང་། རྣམ་པར་རིག་པ་དང་།
དབུ་མའི་དགག་སྒྲུབ་དང་བཅས་པའི་བསམ་གཏན་ནི་དགོས་པ་མེད་་
པའི་ཕྱིར་ཕྱིར་བསལ་ཏེ། སྙིང་པོའི་དོན་མཆོག་ཏུ་གྱུར་པ་འདི་རྟོགས་
པ་ན་ལོགས་ནས་སངས་རྒྱས་གྲུབ་པ་མེད་པའི་ཕྱིར་མར་མེ་དང༌། མེ་
ཏོག་དང་། བདུག་སྤོས་དང་། དྲི་ཆབ་དང་། ལྷ་བཤོས་ལ་སོགས་པ་དེ་
ཅི་དགོས་ཏེ། བསྒྲུབ་ཏུ་མེད་པའི་ཕྱིར་རོ། །གཉིས་སུ་མེད་པའི་ངང་དེ་
ལས་མི་གཡོ་ཞིང་ལྡང་བ་དང་འཇུག་པ་ལ་ཁྱད་མེད་ན། །སྦྱིན་པ་
གཏོང་བ་ལ་སོགས་པའི་སྤྱོད་པས་ཅི་བྱེད་དེ། །དོན་མེད་པའི་ཕྱིར་རོ། །
སྔགས་ཀྱང་མི་སྨྲ་སྟེ། འབྲས་བུ་གྲུབ་ཏུ་མེད་པའི་ཕྱིར་རོ། །བླ་མ་མཉེས་
པར་བྱ་བ་ལ་སོགས་པའི་ལས་དང༌། ཚོགས་གསོགས་པའི་བྱ་བ་གཙོར་
གྱུར་པ་ནི་ཆུ་འབབ་པའི་སྟེགས་སུ་འདུག་སྟེ་ཆུ་ལ་ཁྲུས་བྱེད་ཅི་་་་་་་
གཙང་བར་སྤྱོད་པ་དང་། སྨྱུང་བའི་དཀའ་ཐུབ་དང་དཀའ་སྤྱད་
རྣམས་ཅི་དགོས་ཏེ། དེ་དག་ཉིད་ཀྱིས་འཆིང་བའི་ཕྱིར་རོ། །དེའང་
རྣམ་པར་གཅད་པ་ལྟ་བུ་ནི་མ་ཡིན་ཏེ། ཤུགས་ཀྱིས་འགག་པ་ཡིན་པའི་
ཕྱིར་ན་ཆེད་དུ་སྒྲུབ་པ་ལྟ་བུ་ནི་མ་ཡིན་ནོ། །དེ་བས་ན་དེ་ཁོ་ན་ཉིད་ཀྱི་
དོན་དང་མ་འབྲེལ་ན་ཁྲུས་ལ་སོགས་པ་གོང་དུ་སྨོས་པའི་སྤྱོད་པས་་་་་་་
གྲོལ་བར་མི་འགྱུར་ཏེ། འབྲེལ་ན་དོན་དང་ལྡན་པར་འགྱུར་བ་ནི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 47 ·
ཤུགས་ལས་ཤེས་པར་བྱའོ། །མ་རྟོགས་པ་དང༌། ལྡང་འཇུག་ཡོད་པ་
དང༌༑ དོན་དང་མ་འབྲེལ་བ་རྣམས་ཀྱིས་ཀྱང་དེ་ལྟར་བྱ་བ་ཡིན་ནམ་
ཞེ་ན། ལས་དང་པོ་ཡི་སྐྱེས་བུ་ཡིས། །དེ་ཉིད་ཉམས་སུ་མྱོང་འགྱུར་ཏེ། །
མ་རྟོགས་བར་དུ་དེ་མི་གཏོང་། །རྟོགས་ནས་གཉུག་མའི་དོན་ལམ་
ཡིན༑ །ཞེས་བྱ་བའི་དོན་ནི། ལས་དང་པོ་པའི་གང་ཟག་སྐལ་བ་རབ་ཏུ་
གྱུར་པ་དེ་དག་ལ་སྐྱེས་བུ་དམ་པའི་གདམས་ངག་གིས་ཉེ་བར་གྱུར་ཏེ།
དེ་ཁོ་ན་ཉིད་ཉམས་སུ་མྱོང་བའི་རྣམ་པ་དེ་ཁོ་ན་ཉིད་དང་མི་འབྲལ་་་་
ཡང་། གཉིས་སུ་མེད་པའི་ཀློང་དུ་མ་གྱུར་གྱི་བར་དུ་དེ་བཞིན་ཉིད་མ་
ཡིན་ཏེ། མ་རྟོགས་བར་དུ་དེ་མི་གཏོང་ངོ༌། །རྟོགས་ན་བསོད་ནམས་ཀྱི་
ཚོགས་དེ་དག་ཀྱང་སེམས་གཉུག་མའི་ངོ་བོ་ཉིད་ཀྱིས་མཉམ་པའི་ལམ་
ཆེན་པོ་ཡིན་ནོ། །དེ་དག་ཀྱང་མན་ངག་གི་སྟོབས་གང་ལས་སྐྱེ་ཞེ་ན།
ཤེས་རབ་དང་སྙིང་རྗེ་ཟུང་དུ་འཇུག་པ་ལས་སྐྱེ་སྟེ། དེ་དག་བྱེ་བྲག་ཏུ་
གནས་པ་ལས་མི་འགྲུབ་ཅིང་དབྱེར་མི་ཕྱེད་པའི་ལྟ་བ་ངོ་བོ་བསྟན་་་་་
པར་བྱ་སྟེ། སྙིང་རྗེ་བྲལ་བའི་སྟོང་ཉིད་ནི། །སྙིང་པོ་རྟོགས་པར་མི་
འགྱུར་ཏེ། །ལམ་མཆོག་མངོན་པར་བོར་ནས་ཀྱང་། །ཉན་ཐོས་ས་ལ་
ངེས་པར་གནས། །སྙིང་རྗེ་འབའ་ཞིག་སྒོམ་ན་ཡང༌། །ལུས་དང་སེམས་
ནི་གདུང་འགྱུར་བས། །མུ་སྟེགས་དག་དང་ཁྱད་མེད་དེ། །བདུད་ཀྱི་
ལས་སུ་རིག་པར་བྱ། །སྐྱེས་བུ་མཆོག་ལྡན་གང་ཞིག་གིས། །གང་ཡང་
གཉིས་པ་སྦྱོར་ནུས་པས། །འཁོར་དང་མྱ་ངན་འདས་སྤངས་ཏེ། །མི་

48 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། 3
གནས་མཐའ་ལ་མངོན་པར་གནས། །ཞེས་བྱ་བའི་དོན་ནི། སྙིང་རྗེ་
དང་བྲལ་བའི་སྟོང་པ་ཉིད་ཀྱང་བདུད་ཀྱི་ལས་སུ་རིག་པར་བྱའོ། །སྟོང་
པ་ཉིད་དང་བྲལ་བའི་སྙིང་རྗེའང་བདུད་ཀྱི་ལས་སུ་རིག་པར་བྱའོ། །
གཉིས་སུ་མེད་པའི་དོན་འདི་ནི་སངས་རྒྱས་ཀྱི་དགོངས་པར་རིག་པར་
བྱའོ༑ །དེ་དག་གསལ་བར་བྱ་བ་ནི། རྣལ་འབྱོར་པ་ཐམས་ཅད་ཀྱི་ལས་
ངེས་པར་བསྟན་པའི་རྒྱུད་ལས་བཅོམ་ལྡན་འདས་ཀྱིས་གསུངས་པ་སྟེ།
ཡུལ་ལྷོ་ཕྱོགས་ཀྱི་ཨཱི་ཤ་ནའི་ཡུལ་གྲོང་ཁྱེར་མཆོད་རྟེན་བརྩེག་པ་་་་་་་་
ཞེས་བྱ་བ་ན་བྲམ་ཟེ་ནོར་བུ་བཟང་པོ་ཞེས་བྱ་བ་ཞིག་ཡོད་དེ། དེས་
ཡུལ་གཞན་གྱི་བྲམ་ཟེ་མོ་ལེགས་སྦྱིན་མེ་ཏོག་ཅེས་བྱ་བ་ཞིག་ཁྱིམ་་་་་་་་་
ཐབས་སུ་བླངས་པར་གྱུར་ཏོ། །གཞོན་ནུ་དེའང་བཞིན་མཛེས་པ། བལྟ་
ན་སྡུག་པ། ཡིད་དུ་འོང་བ། སྐྱེ་བོ་ཐམས་ཅད་ཀྱི་བློ་མོས་པར་གྱུར་པ་
ཞིག་སྟེ། དེའང་ཚངས་པར་སྤྱོད་པའི་སྡོམ་པ་ལ་གནས་པ། དམ་པའི་
ཆོས་དཀར་པོ་ལ་གཞོལ་བ། ཕ་མ་ལ་སྲི་ཞུ་ཆེ་བ། འཁོར་འབངས་
རྣམས་ཡོངས་སུ་སྐྱོང་བ། བྲན་གཡོག་རྣམས་ལ་བྱམས་པ་དང་སྙིང་རྗེ་
ཆེ་བ་དགེ་སློང་དང་མཚུངས་པ་ཞིག་སྟེ། དེས་ཟླ་བ་བཟང་པོའི་ཚེས་
བཅུ་བཞི་ལ་གཙུག་ལག་ཁང་དུ་མཆོད་པ་ལ་ཕྱིན་པས་དག་པའི་དགེ་་་
སློང་དམ་པ་རྣམས་མཐོང་བས་ཤིན་ཏུ་ཡིད་དང་བར་གྱུར་ཏེ། བདག་
ལའང་བུ་དམ་པ་དག་བཙས་པར་གྱུར་ཅིང་། དེའང་རབ་ཏུ་བྱུང་སྟེ་
བསྟན་པའི་ལམ་དང་མཐུན་པར་གྱུར་ཅིག་ཅེས་སྨོན་ལམ་བཏབ་བོ། །

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
་49 ་
དེ་ནས་དེ་དེའི་ནུབ་མོ་ཉལ་བའི་རྨི་ལམ་ན་སྤྱི་བོའི་གཙུག་ཏུ་རལ་གྲི་་་་་
གསུམ་སྐྱེས་པར་གྱུར་ཏེ། རལ་གྲི་གཅིག་ནི་གཡང་ས་ཆེན་པོར་ལྷུང་
བར་གྱུར་ཏོ། །གཅིག་ནི་སྣུམ་གྱི་ནང་དུ་བཙོས་པས་ངར་ཞི་བར་གྱུར་
ཏོ༑ །གཅིག་ལས་འོད་དཔག་ཏུ་མེད་པ་བྱུང་སྟེ་ནམ་མཁའི་ཁམས་
ཐམས་ཅད་ཁྱབ་ནས་མེ་ཏོག་ཏུ་གྱུར་ཏེ། དེ་ལས་ཆར་གྱི་རྒྱུན་ཆེན་པོ་
བབས་པས་སེམས་ཅན་ཐམས་ཅད་ཚིམ་པར་བྱས་ཤིང་མཐར་འབྲས་་་
བུ་གཅིག་ཏུ་སྨིན་པར་རྨིས་སོ། །དེ་ནས་ནངས་པར་ལངས་ནས་ཁྲུས་
བྱས་ཏེ། བྲམ་ཟེ་ལ་འདི་སྐད་ཅེས་སྨྲས་སོ། །ཀྱེ། ཁྱིམ་བདག་བདག་ལ་
དགོངས་སུ་གསོལ། །བདག་ཉིད་ཉལ་བའི་རྨི་ལམ་ན། །སྤྱི་གཙུག་རལ་
གྲི་གསུམ་སྐྱེས་ཏེ། །གཡས་པ་གཡང་ས་ཆེན་པོར་ལྷུང༌། །གཡོན་པ་སྣུམ་
བཙོས་ངར་དང་བྲལ། །དབུས་མའི་གྲི་ལས་འོད་བྱུང་སྟེ། །ནམ་མཁའི་
ཁམས་ཁྱབ་མེ་ཏོག་རྒྱས། །ཆར་གྱི་རྒྱུན་བབས་སེམས་ཅན་ཚིམ། །
འབྲས་བུ་གཅིག་ཏུ་སྨིན་པར་རྨིས། །དེ་དག་བཟང་དང་ངན་པའི་ལྟས།།
གང་ཡིན་ཁོ་མོས་མ་ཤེས་པས། །འདི་དག་ཅི་རིགས་སྨྲ་བར་གྱིས། །ཞེས་
སྨྲས་པ་དང་། དེ་ནས་བྲམ་ཟེས་བཙུན་མོ་དམ་པ་དེ་ལ་འདི་སྐད་ཅེས་
སྨྲས་སོ། །ཀྱེ་ཀྱེ་བཙུན་མོ་དམ་པ་ཁྱོད། །རྟག་ཏུ་ཚངས་པར་སྤྱོད་ལ་
གནས། །རྨི་ལམ་དམ་པ་དེ་དག་ནི། །ངན་པར་མི་འགྱུར་གཞན་ལ་
འདྲི༑ །ཞེས་སྨྲས་ནས། ཡུལ་ཝཱ་ར་ཎཱ་སཱི་ནས་བྲམ་ཟེ་ཨ་ག་ཤ་ཏ་ན་ཞེས་
བྱ་བའི་མཚན་མཁན་བཀུག་གོ །བྲམ་ཟེ་དེས་སྨྲས་པ། ཀྱེ། གཙང་མ་

EmgáiXôingâmngan ha
• 50 *
ཡབ་ཡུམ་བདག་ལ་གསོན་ཅིག ལྟས་དེ་དག་ནི་སྲས་གསུམ་བཙའ་བར་
འགྱུར་བ་ལགས་ཏེ། དེའང་གཅིག་སྟོང་པ་ལ་མངོན་པར་ཞེན་པས་
པས་ཆད་པའི་གཡང་ས་ལ་ལྷུང་བར་འགྱུར་རོ། །གཅིག་སྙིང་རྗེ་ལ་
མངོན་པར་ཞེན་པས་སྙིང་རྗེའི་སྣུམ་གྱིས་ཤིན་ཏུ་གདུངས་པར་གྱུར་ཏེ་
བདུད་ཀྱིས་བྱིན་གྱིས་བརླབ་པར་འགྱུར་རོ། །གཅིག་ཤེས་རབ་དང་
སྙིང་རྗེ་དབྱེར་མེད་པའི་ངང་ལས་འོད་གསལ་ཆེན་པོ་ངང་གིས་སྐྱེ་་་་་་་
བར་འགྱུར་རོ། །ལོངས་སྤྱོད་རྫོགས་པའི་སྐུའི་མེ་ཏོག་དང༌། སྤྲུལ་པའི་
སྐུའི་ཆར་གྱི་རྒྱུན་བབས་ཏེ། ཆོས་ཀྱི་སྐུ་འབྲས་བུ་གཅིག་ཏུ་གྲུབ་པར་
འགྱུར་བའི་རྟགས་སོ། །འདི་གསུམ་གའང་མཐུན་པ་སངས་རྒྱས་ཀྱི་
ཆོས་ལ་གཞོལ་བ་སྟེ། སྨོན་ལམ་དང་དགེ་བའི་བཤེས་གཉེན་གྱི་སྟོབས་
ཀྱིས་དེ་ལྟར་འགྱུར་ཏེ། དེ་དག་གི་མིང་ཡང་ཆེན་པོའི་སྟོབས་དང་།
སྙིང་རྗེའི་སྟོབས་དང༌། བླ་མེད་སྟོབས་ཞེས་བྱ་བར་གདགས་པར་བྱའོ་
ཞེས་སོ། །དེ་ནས་གོ་རིམ་གྱི་ཚུལ་གྱིས་མཚན་དང་ལྡན་པའི་བུ་གསུམ་
བཙས་པར་གྱུར་ཏོ། །དེ་ནས་ཕུ་བོ་ནི་འཕགས་པ་ག་ཡ་ཏེ་ཞེས་བྱ་བ་ལ་
རྣལ་འབྱོར་གྱི་ལམ་ཡུན་རིང་དུ་བསྟེན་ནས་གསོལ་བ་བཏབ་པ་ལས།
བདག་ཏུ་ལྟ་བ་ལ་མངོན་པར་ཞེན་ནས་སྟོང་པ་ཉིད་ཀྱི་དེ་བཞིན་ཉིད་་
བརྟན་པས་དེ་ལ་ཁྱད་པར་དུ་ཞེན་པར་གྱུར་ཏོ། །དེ་དག་གིས་འཁོར་
བའི་བདེ་བ་མ་ཡིན་པར་མྱ་ངན་ལས་འདས་པའི་བདེ་བ་མི་འཐོབ་་་་་་་
ཅིང༌། བདེ་བ་འཐོབ་པའི་རྒྱུར་ཡང་མི་འགྱུར་རོ། །དེ་ནས་འོད་མའི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
* 51 •
ཚལ་ན་གནས་པའི་ཚེ་རྣལ་འབྱོར་པ་འདུས་པའི་དུས་སུ་མཁའ་འགྲོ་་་་
མ་བློ་གྲོས་མ་དང་ལེགས་སྦྱིན་མ་གཉིས་ཀྱིས་ནམ་མཁའ་ལས་ཚིགས་་་་་
སུ་བཅད་དེ་སྨྲས་པ། སྟོང་པ་ཉིད་ལ་ཞེན་པ་ན། །མྱ་ངན་མི་འདའ་
འདར་མི་འགྱུར། །གཟུགས་མེད་ཁམས་སུ་སྐྱེས་ནས་ཀྱང༌། །འགྲོ་བའི་
དོན་བྲལ་འཁོར་བར་ལྷུང་། །ཞེས་སོ། །དེ་ནས་དེ་ཉིད་ཚེ་འཕོས་ནས་
ཀྱང་གཟུགས་མེད་ཀྱི་ཁམས་སུ་སྐྱེས་སོ། །ནུ་བོ་ནི་རྣལ་འབྱོར་པ་འདུ་
བ་རང་ན་ཞེས་བྱ་བ་ལ་ལོ་དཔག་ཏུ་མེད་པར་བསྟེན་ཅིང་གསོལ་བ་་་་་
བཏབ་པ་ལས། ཞེ་སྡང་ཆེ་བར་མཐོང་ནས་སྙིང་རྗེ་སྒོམ་དུ་བཅུག་པ་
ལས་སྙིང་རྗེས་ཁྱད་པར་དུ་གདུངས་ཏེ། སེམས་ཅན་རྣམས་མཐོང་བའི་
དུས་སུ་ངུ་ཞིང་འདྲེ་ལོག་བྱེད་པར་གྱུར་ཏོ། །དེ་ནས་རྣལ་འབྱོར་པ་
འདུས་པའི་དུས་སུ་མཁའ་འགྲོ་མ་ཙིནྡྷ་མ་དང་ལཱམ་གཉིས་ཀྱིས་ནམ་་་་
མཁའ་ལས་ཚིགས་སུ་བཅད་དེ་སྨྲས་པ། ྋ །སྙིང་རྗེར་ཞེན་པས་ཡིད་
གདུངས་ཏེ། །སེམས་ནི་ངལ་སོས་གནས་དང་བྲལ། །བདུད་ཀྱིས་བྱིན་
གྱིས་བརླབས་པའི་ཕྱིར། །ཤི་འཕོས་དགའ་རབ་དབང་ཕྱུག་གོ །ཞེས་པ་
དང་། དེ་ཉིད་ཤི་འཕོས་ནས་བདུད་དགའ་རབ་དབང་ཕྱུག་དག་ཏུ་
སྐྱེས་པར་གྱུར་ཏོ། །དེ་ནས་བུ་བར་པ་དེ་རྣལ་འབྱོར་པ་སྲིད་པ་ད་ར་
ཞེས་བྱ་བ་ལ་ལོ་དཔག་ཏུ་མེད་པར་བསྟེན་ཅིང་གསོལ་བ་བཏབ་པ་་་་་་་
ལས༑ ཤེས་རབ་དང་སྙིང་རྗེ་ཟུང་དུ་འཇུག་པའི་ཡེ་ཤེས་དེ་ཁོ་ན་ཉིད་
བསྟན་པས་ཉམས་སུ་མྱོང་བས་ཟླ་བ་ཚེས་གཅིག་པ་ནས་ཉ་གང་བའི་་་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། »>རྩེ་(@་
• 5? ·
ཚུལ་དུ་འཕེལ་བར་གྱུར་ཏོ། །བླ་མ་དམ་པ་དེས་ཀྱང་ཅིའང་མ་ཡིན་
པའི་སྟོང་པ་ཉིད་དང་། གདུངས་པ་དང་བྲལ་བའི་སྙིང་རྗེའི་རྣམ་ལ་
མངོན་པར་སྦྱངས་ཤིང་ཉམས་སུ་མྱོང་བར་བྱས་སོ། ” །དེ་ནས་རྣལ་
འབྱོར་པ་འདུས་པའི་དུས་སུ་མཁའ་འགྲོ་མ་སནྟ་ཧི་དང་ཉེ་བ་ཅན་་་་་་་
གཉིས་ཀྱིས་ནམ་མཁའ་ལས་ཚིགས་སུ་བཅད་དེ་སྨྲས་པ། །ཤེས་རབ་
སྙིང་རྗེ་ཟུང་འཇུག་པར། །རྟོགས་པས་མྱ་ངན་འདས་པ་སྟེ། །འཁོར་
དང་མྱ་ངན་འདས་སྤངས་ནས། །མི་གནས་ས་ལ་མངོན་འཚང་རྒྱ། །
ཞེས་ཏེ། ཕུང་པོ་ལྷག་མ་མེད་པར་མྱ་ངན་ལས་འདས་པར་གྱུར་ཏོ། །དེ་
བས་ན་རིགས་ཀྱི་བུ་རྣམས་ཀྱིས་དགེ་བའི་བཤེས་གཉེན་དམ་པ་ཡུན་་
རིང་དུ་བསྟེན་ཅིང་། ཐབས་དང་ཤེས་རབ་གཉིས་སུ་མེད་པའི་དོན་
བསྟེན་པར་བྱ་བར་རིགས་སོ།།ཞེས་འབྱུང་བའི་ཕྱིར་བཤད་པར་བྱའོ། །
སྙིང་རྗེ་ཞེས་བྱ་བ་ནི་ཕྲག་དོག་མེད་པའི་དགེ་བའི་རྩ་བ་སྟེ། ངོ་བོ་
སེམས་ཅན་ཐམས་ཅད་སྡུག་བསྔལ་དང་བྲལ་བར་འདོད་པའོ། །དེའང་
རང་གི་ཀླད་ནད་དང་བྲལ་བར་དགའ་བ་བཞིན་དུ་སྟེ། སྙིང་རྗེ་དང་
བྲལ་བའི་སྟོང་པ་ཉིད་ཀྱིས་ནི་ཐེག་པ་ཆེན་པོའི་དགེ་བའི་རྩ་བར་ཡང་་
མི་འགྱུར་ལ། སྙིང་པོ་ཆོས་ཀྱི་སྐུ་རྟོགས་པར་ཡང་མི་འགྱུར་ཏེ། ལམ་
གཉིས་སུ་མེད་པའི་མཆོག་ཏུ་གྱུར་པ་མངོན་པར་བོར་ནས་ཀྱང་། ཞི་བ་
ཕྱོགས་གཅིག་ཏུ་བགྲོད་པའི་ཉན་ཐོས་ཀྱི་ས་ལ་ཡང་དག་པར་ངེས་་་་་་་
པར་གནས་སོ། །སྟོང་པ་དང་བྲལ་བའི་སྙིང་རྗེ་འབའ་ཞིག་སྒོམ་ནའང་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ་53 ་
སྐྱི་བུང་ཞེས་བྱེད་པ་དང་། བ་སྤུ་ལྡང་བ་དང༌། སྐྲ་རྩ་ཟིང་ཞེས་བྱེད་པ་
ལ་སོགས་པས་མི་བཟོད་པའི་ཕྱིར་ལུས་གདུང་བར་འགྱུར་ཏེ། ལུས་
དང་སེམས་ནི་རྟེན་དང་བརྟེན་པའི་ཚུལ་དུ་གནས་པས་སེམས་གདུང་་
བར་འགྱུར་རོ། །དེ་བས་ན་ཕྱི་རོལ་གྱི་མུ་སྟེགས་པ་དག་དང་ཁྱད་པར་
མེད་དེ། སེམས་སངས་རྒྱས་ཀྱི་བདག་ཉིད་ཟད་པར་བྱ་བའི་ཕྱིར་
བདུད་ཀྱི་ལས་སུ་རིག་པར་བྱའོ། །སྐྱེས་བུ་བསོད་ནམས་ཀྱི་རྒྱུ་ལས་གྲུབ་
པ་བླ་མ་མཆོག་དམ་པ་དང་ལྡན་པ་གང་ཞིག་གིས། གང་ཡང་སྟོང་པ་
དང་སྙིང་རྗེ་དབྱེར་མི་ཕྱེད་པར་གཉིས་པོ་ཡིད་ལ་མི་བྱེད་པའི་ཚུལ་དུ་་
སྦྱོར་བར་བྱེད་པས། འཁོར་བ་ལ་ཆགས་པ་དང་མྱ་ངན་ལས་འདས་པ་
ལ་ཞེན་པའང་སྤངས་ཏེ། ཤེས་རབ་ཀྱིས་འཁོར་བ་ལ་མི་གནས་ཤིང་།
སྙིང་རྗེས་མྱ་ངན་ལས་འདས་པ་ལ་མི་གནས་པ་སྟེ། ཐ་མལ་གྱི་ཤེས་
པའི་མཐའ་སངས་རྒྱས་ཀྱི་དགོངས་པ་ལ་མངོན་པར་གནས་སོ། །དེ་
བས་ན་དེ་ལྟ་བུའི་དོན་དེ་དག་ལ་གདམས་པར་བྱ་སྟེ། ཀྱེ་ཧོཿ བདག་ཏུ་
འཛིན་པ་ཐོང་། །ལོག་པར་ཞེན་པ་རྫུན་དུ་སྨྲོས། །རྫུན་ལ་ངེས་པར་
ཆགས་མ་བྱེད། །ཞེན་པའི་རྣམ་རྟོག་མ་བྱེད་པར། །རེ་དོགས་རྩོལ་བའི་
སེམས་དེ་ཐོང་། །ཞེས་བྱ་བའི་དོན་ནི། ཀྱེ་ཧོཿ ཞེས་ཁམས་གསུམ་མ་ལུས་
པ་ཐམས་ཅད་ལ་བོས་ནས། །ཡིན་པའི་དོན་དེ་ལ་གདམས་པར་བྱ་བའི་
ཐ་ཚིག་གོ །དེ་དག་ཀྱང་ཅི་ཞེ་ན། བདག་ཅེས་བྱ་བ་ནི་ཐ་དད་ཀྱི་རྟོག་
པས་བརྟགས་པའི་བདག་ཉིད་ལ་ཞེན་པའོ། །དེ་བདག་ཏུ་འཛིན་པ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ེན་ཤ་ཏེ་
- 54་
ལས་འཁོར་བར་སྣང་ཞིང་སྡུག་བསྔལ་དུ་འགྱུར་བའི་ཕྱིར་ཐོང་ཞེས་་་་་
པའོ༑ །དེའི་མཐའ་ལ་རྟོག་པ་ནི་ལོག་པར་ཞེན་པ་སྟེ། དེ་ནི་བསླུ་བ་
དང་བཅས་པ་ཡིན་པའི་ཕྱིར་ཡིད་བརྟན་དུ་མི་རུང་སྟེ། ཆགས་པ་དང་
བྲལ་བ་ཉིད་ཀྱིས་རྫུན་དུ་སྨྲོས་ཞེས་བྱའོ། །བདག་ནི་ཆགས་པ་དང་བྲལ་
བ་ཡིན་ནོ་ཞེས་རྫུན་པ་བཟློག་པའི་དོན་ཏེ། དེ་ཉིད་ལའང་ངེས་པར་
ཆགས་པར་མ་བྱེད་ཅིག་ཅེས་པའི་གདམས་པའོ། །ཇི་ལྟར་གནས་པར་
བྱ་ཞེ་ན། ཐ་དད་དུ་ཞེན་པའི་རྣམ་པར་རྟོག་པར་མ་བྱེད་པར་གཉུག་
མའི་དོན་དེ་ཁོ་ན་ཉིད་ལ་གནས་པར་བྱ་སྟེ། འབྲས་བུ་ལ་རེ་བ་དང་
འཁོར་བ་ལ་དོགས་པ་མཉམ་པའི་དོན་རྩོལ་བར་བྱེད་པའི་སེམས་དེ་་་་
དག་ཐོང་ལ། ཅིར་ཡང་མ་ཡིན་པའི་སེམས་རང་དགའ་རྣལ་མ་འདི་
ཉིད་དམ་པའོ། །དེ་ལྟར་གཉིས་མེད་ཀྱི་དོན་འདི་བསྟན་ནས། དེ་
རྟོགས་ན་ཐམས་ཅད་དེའི་ངོ་བོ་ཉིད་ཡིན་པར་བཤད་པར་བྱ་སྟེ།
རྟོགས་པར་གྱུར་ན་ཐམས་ཅད་དེ་ཡིན་ཏེ། །དེ་ལས་གཞན་ཞིག་སུས་
ཀྱང་ཤེས་མི་འགྱུར། །ཀློག་འཛིན་བསམ་དང་སྒོམ་པ་དེ་ཡིན་ཏེ། །
བསྟན་བཅོས་སེམས་ལ་འཆད་ཅིང་གོ་བར་ངེས། །ཡིན་མིན་མཆོད་
པའི་ལྟ་བ་ཡོད་མིན་ཏེ། །ཞེས་བྱ་བའི་དོན་ནི། གཉུག་མའི་དོན་རྟོགས་
པར་གྱུར་ན་སྣང་ཞིང་གྲག་པ་ཐམས་ཅད་དེའི་ངོ་བོ་ཉིད་ཡིན་ཏེ། དེ་
ལས་གཞན་པའི་མཐའ་ཞིག་ནི་ཐམས་ཅད་མཁྱེན་པ་དང༌། རྗེ་བཙུན་
པ་ལ་སོགས་པ་སུས་ཀྱང་ཤེས་པར་མི་འགྱུར་རོ། །དེའང་རབ་ཏུ་མི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• ཏཏྠ ་
གནས་པའི་རྒྱུད་ལས། སེམས་ཉིད་ཀློང་དུ་གྱུར་པ་ཀུན་ཏུ་བཟང་། །ཐ་
མལ་ཤེས་པ་དེ་ཉིད་ཉམས་སུ་མྱོང༌། །དམ་པ་དག་གིས་དེ་ཉིད་རྟོགས་
པ་ན། །འདི་ནི་ཧེ་རུ་ཀ་སྟེ་ཀུན་གྱི་ངང་། །ཞེས་འབྱུང་བའི་ཕྱིར་རོ། །དེ་
བས་ན་ཀློག་པ་དང་། འཛིན་པ་དང༌། བསམ་པ་དང༌། སྒོམ་པ་ཐམས་
ཅད་ཀྱང་དེ་ཉིད་ཀྱི་བྱེ་བྲག་གིས་འདོད་པ་ཡིན་ཏེ། དེའི་ངོ་བོ་ལས་མ་
འདས་པའི་ཕྱིར་རོ། །དེའང་རྒྱུད་དེ་ཉིད་ལས། ནམ་མཁའི་ངོ་བོ་དག་
པའི་རང་བཞིན་ལས། །སྤྲིན་ཚོགས་གློ་བུར་དྲི་མ་བྱུང་གྱུར་ཀྱང་། །དེ་
ཉིད་ཡིན་ཏེ་ནམ་མཁའ་ཉིད་ཀྱི་ངང་། །སེམས་ཉིད་གནས་པ་རྡོ་རྗེ་ཡེ་
ཤེས་ཏེ། །སྣ་ཚོགས་སྣང་ཡང་གཉུག་མའི་ངོ་བོ་ཉིད། །བྱེད་སྒོ་ཐ་དད་
རྣམ་པའི་ཚུལ་སྣང་ཡང་། །དེ་ཉིད་དོན་ལས་གཞན་པ་ཡོད་མ་ཡིན། །
འདི་ནི་རང་བཞིན་ཉིད་དེ་བདེ་བ་ཆེ། །ཞེས་འབྱུང་བའི་ཕྱིར། ཐམས་
ཅད་དེ་བཞིན་ཉིད་ཀྱི་རང་བཞིན་དུ་ཤེས་པར་བྱའོ། །དེ་བས་ན་བརྡ་
དང་ཐ་སྙད་ཀྱིས་འདི་དག་གཞལ་བས་བསྟན་པར་མི་ནུས་ཏེ། བསྟན་
པའི་ཆོས་དམ་པ་རྣམས་ཀྱི་ཞལ་གྱི་བདུད་རྩི་ལས་བྱུང་བ་འདི་དག་་་་་་
སེམས་ཅིའང་མ་ཡིན་པས་སེམས་ཅིར་ཡང་མ་ཡིན་པར་བཤད་ཅིང་དེ་
ཉིད་དུ་གོ་བར་བྱེད་དེ། །འདི་ནི་ངེས་པའོ། །དེའི་ངོ་བོ་དེའ ང་ཡིན་པ་
དང་མིན་པར་མི་རྟོག་སྟེ། མཚོན་པར་ནུས་པའི་ལྟ་བའང་ཡོད་པ་མ་
ཡིན་ནོ། །དེ་བས་ན་འདི་དག་ལ་གཞལ་བར་བྱ་བ་ནི་མ་ཡིན་ཏེ།
རྟོགས་ན་རྟོགས་སུ་མེད་པ་ཉིད་དོ། །དེ་ལྟར་ན་སྙིང་པོའི་དོན་གྱི་ཁྱད་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ' 3་
• 56 •
པར་བསྟན་ནས། དེའང་བླ་མ་དམ་པ་ལས་རྟོགས་པར་བྱ་བར་བསྟན་
ཏེ༑ བདག་གིས་དེ་ཉིད་རྟོགས་པའི་མན་ངག་དེ། །ཉག་གཅིག་བླ་མའི་
ཞལ་ལ་ལྟོས་པ་ཡིན། །བླ་མས་སྨྲས་པ་གང་ཞིག་སྙིང་ཞུགས་པ། །ལག་
མཐིལ་དག་ཏུ་སྐྱུ་རུ་རློན་བཞག་དང༌། ྋ །ནོར་བུ་རིན་ཆེན་མི་རྟོག་
སེམས་ཅན་ཐམས་ཅད་ཀྱི་
གསལ་བལྟ་འདྲ། །ཞེས་བྱ་བའི་དོན་ནི།
བདག་ཏུ་འཛིན་པའི་ཤེས་པ་དེ་ཉིད་ཀྱང་ཆོས་ཀྱི་སྐུ་དག་ལས་མི་་་་་་་་
གཞན་ཏེ། དེ་ཉིད་རྟོགས་པར་བྱ་བའི་གདམས་ངག་དེ་དག་ཀྱང་།
སྲིད་ཏ་སྣ་ཨེ་ག་རི་སྟེ། བླ་མ་ཉག་གཅིག་གི་ཞལ་ལ་ལྟོས་པར་བྱ་བ་ཡིན་
ནོ༑ །དེ་དག་ཀྱང་ཅི་ཞེ་ན། ཨ་སྨི་ར་ག་ཏྲ་ན་ཞེས་བྱ་སྟེ། དེ་དག་གི་དོན་
ནི༑མགོན་པོ་གང་གིས་ལུང་བསྟན་ནུས། །རིང་བའི་བླ་མ་ཉིད་ཡིན་ནོ། ༎
དེ་ཉིད་ཉམས་སུ་མྱོང་བ་ནི། །ཉེ་བའི་བླ་མ་ཉིད་ཡིན་ཏེ། །དུས་གསུམ་
སངས་རྒྱས་སྐྱེ་བའི་ཕྱིར། །བླ་མ་མེད་པས་མ་ཡིན་ནོ། །དམ་པའི་ཞལ་
ལ་གུས་པ་དང་། །སྒྲ་ལ་ངེས་པར་བྱེད་པ་སྟེ། །ལྟོས་པ་སྤངས་ན་ཐེ་ཚོམ་
མེད༑ །སྒྲུབ་དང་དེ་བྲལ་དེ་ཡིན་ནོ། །ཞེས་སྒྲའི་དོན་དུ་ངེས་པར་འབྱུང་
ངོ་༑ །དེ་བས་ན་བླ་མ་དག་གིས་སྨྲས་པའི་རྣལ་མའི་ཤེས་པ་དེ་དག་
ཤུགས་ཀྱིས་གོ་བ་སྟེ། དེ་ཉིད་ཀྱི་ངོ་བོས་བདེ་བ་ལུས་ལ་འགྲེམས་པ་
དང་སེམས་ལ་འགྲེམས་པ་དག་གི་ཚུལ་གྱིས་གང་བར་གྱུར་ལ། དེ་
ལའང་ཞེན་པ་མེད་པའི་ཕྱག་རྒྱ་ཆེན་པོས་བདེ་བ་ཞིག་ཅིང་སྙིང་པོ་་་་་་
གཉུག་མའི་ངོ་བོ་ཉིད་ལ་གོམས་པས་མཉམ་པ་ཉིད་ཀྱི་དོན་སྙིང་ལས་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 57 •
ཞུགས་པར་གྱུར་ཏེ། ཇི་བཞིན་པའི་ངོ་བོ་ངེས་པར་རྟོགས་སོ། །དེ་དག་
ཀྱང་དཔེར་ན་ལག་པའི་མཐིལ་དུ་སྐྱུ་རུ་ར་དང་། ཨ་སྨྲ་ལ་སོགས་པ་
རློན་པ་བཞག་པ་ན་དེ་དག་ཕྱི་ནང་མེད་པར་གསལ་བའི་ངོ་བོར་ཤེས་་
པར་འགྱུར་བ་དང་། ནོར་བུ་རིན་པོ་ཆེ་ཨ་སྨྲི་ས་ར་མེ་ལོང་དྭངས་པའི་
སྟེང་དུ་བཞག་སྟེ་བལྟས་ན་འོད་མི་རྟོག་ཅིང་གསལ་བའི་ངོ་བོར་བལྟ་་་
བ་དང་ལྟོས་པ་མེད་པར་འབྱུང་བ་དང་འདྲ་བར། གཉུག་མའི་དོན་
འདི་དག་རྟོགས་ན་སྣང་གྲག་གི་ཆོས་ཐམས་ཅད་སེམས་ཀྱི་ངོ་བོ་ཉིད་་་
དུ་རྟོགས་ཤིང་། བདེ་བ་ཆེན་པོའི་རོས་ཐམས་ཅད་ང་བདག་མེད་པའི་
མཉམ་པའི་དོན་ལ་ཤུགས་ཀྱིས་འཇོག་གོ །དོན་དེ་ཉིད་ཀྱང་བརྟག་
པར་མི་ནུས་ཤིང་། རྟོགས་པར་དཀའ་བ། གཞན་ལ་ལྟོས་པར་བྱ་
བའང་མ་ཡིན་ཏེ། མི་རྟོག་ཅིང་གསལ་ལ་རང་བཞིན་གྲུབ་པ་མེད་པ་ནི་
དཔེ་གོང་མ་ལྟ་བུ་དང་མཚུངས་སོ། །དོན་དེ་ཉིད་ཀྱང་དབུ་མ་པ་ལ་
སོགས་པ་གཞན་གྱིས་རྟོགས་པ་མ་ཡིན་ཏེ། དེ་དག་ལ་སྨྲ་བར་བྱ་བ་ནི།
གཉུག་མའི་རང་བཞིན་བྱིས་པས་མ་ཚོར་བར། འཁྲུལ་པས་བྱིས་པ་
བསླུས་ཞེས་སྙིང་པོས་སྨྲས། ཞེས་བྱ་བའི་དོན་ནི། གཉུག་མའི་རང་
བཞིན་དེ་ཁོ་ན་ཉིད་བྱིས་པ་ལྟ་བུའི་རྟོག་པ་དང་ལྡན་པ་རྣམས་ཀྱིས་མ་
ཚོར་བ་སྟེ། དེ་ཁོ་ན་ཉིད་ལ་ལོག་པར་འཁྲུལ་པས་བྱིས་པ་དེ་དག་
བསླུས་ཏེ་སྡུག་བསྔལ་བར་གྱུར་ཏོ་ཞེས་སྙིང་པོས་སྨྲས་སོ། །དེ་ཉིད་ཀྱི་
ཚུལ་ཇི་ལྟ་བུར་ཡིན་ཞེ་ན། བསམ་གཏན་མེད་ཅིང་རབ་ཏུ་བྱུང་བའམ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
58 .
མེད༑ །ཅེས་བྱ་བ་སྟེ། དེ་དག་གི་དོན་ནི་བསྒོམ་བྱ་དང་སྒོམ་བྱེད་དུ་
རྟོག་པས་བསམ་པར་བྱ་བ་དང་ལྡན་ཏེ། དེ་དག་ནི་ཟུག་རྔུའོ། །དེ་ཅིའི་
ཕྱིར་ཞེ་ན། བསམ་གཏན་ལ་ཞེན་ཅིང་ཆགས་པ་དང༌། དེ་ལས་གཞན་
པ་ལ་ཞེ་སྡང་བའོ། །དེ་བས་ན་ཆགས་སྡང་རྣམ་པར་འཕེལ་བ་ནི་
འཁོར་བ་འབའ་ཞིག་ཏུ་ཟད་དོ། །འདི་ནི་གཟའ་གཏད་དང་བྲལ་བའི་
ཕྱིར་བསམ་གཏན་མེད་ཅིང་། །རྟོགས་པས་འཚང་རྒྱ་བའི་ཕྱིར་རྩོལ་
བའི་བདག་ཉིད་ཐམས་ཅད་ཀྱི་གཞིར་གྱུར་པའི་བརྟུལ་ཞུགས་དང་་་་་་
རབ་ཏུ་བྱུང་བ་ལ་སོགས་པའང་མེད་དོ། །འོ་ན་ཁྱིམ་ན་གནས་ཤིང་
འཇིག་རྟེན་པ་ཕལ་བ་དང་མཐུན་པའི་སྤྱོད་པས་འགྲུབ་པར་འགྱུར་་་་་
རམ་ཞེ་ན། མ་ཡིན་པའི་ཕྱིར་བཤད་པར་བྱ་སྟེ། ཁྱིམ་གནས་ཆུང་མ་
འཁོར་དང་ལྷན་ཅིག་ཏུ། །གང་ཞིག་ཡུལ་ཆགས་དགའ་བཅིངས་མི་
གྲོལ་ན། །སྙིང་པོའི་དོན་མཆོག་ལྡན་པ་ངས་སྨྲས་པ། །དེ་ཉིད་དོན་ལ་
རེག་པ་མ་ཡིན་ནོ། །ཞེས་བྱ་བའི་དོན་ནི། རི་ཁྲོད་དང་། དགོན་པ་དང་།
ཆུ་འགྲམ་དང་། ཕུག་སྟོང་དང་། ནགས་ལ་སོགས་པ་དབེན་པའི་
གནས་དོར་ནས། ཁྱིམ་ན་གནས་ཤིང་ཡོ་བྱད་དང་། ཆུང་མ་དང་།
འཁོར་རྣམས་དང་ལྷན་ཅིག་ཏུ་མཚུངས་པར་སྤྱོད་པ་གང་ཞིག་བདག་་
ནི་བསམ་གཏན་པ་ཡིན་ནོ་ཞེས། དེ་ནི་དེ་ཉིད་སྒོམ་ཡང་ཡུལ་ལ་ཆགས་
པ་དང་། འདོད་པའི་ཡོན་ཏན་ལ་དགའ་བས་བཅིངས་པ་མི་འགྲོལ་
བས་ན། དེའི་རྒྱུས་ཆགས་སྡང་མངོན་པར་འཕེལ་བར་འགྱུར་ཏེ། སྙིང་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
+ 59 •
པོའི་དོན་མཆོག་དམ་པ་དང་ལྡན་པ་ངས་སྨྲས་པ་དེ་ཁོ་ན་ཉིད་ཀྱི་དོན་
ལ་རེག་པ་མ་ཡིན་ནོ་ཞེས་སོ། །ད་ནི་དེ་ཉིད་ཀྱི་དོན་དེ་དག་བརྟགས་
པས་མི་འཐོབ་པར་བཤད་པར་བྱ་སྟེ། གལ་ཏེ་མངོན་དུ་གྱུར་ན་བསམ་
གཏན་གང༌། །གལ་ཏེ་ལྐོག་ལ་ཡོད་ན་མུན་ཚོད་དཔོག །ཅེས་བྱ་བའི་
དོན་ནི། ཁོ་བོས་དབུ་མ་པ་དག་ལ་སྨྲས་པ་སྟེ། ཤེས་བྱ་ནང་དུ་འདོད་
པ་དག་ནི་སྣང་བ་སེམས་ལས་བྱུང་བ་ཡིན་ནོ་ཞེས་སྨྲས་པ་དག་ལ།
གལ་ཏེ་སེམས་ལས་བྱུང་བ་ཡིན་ན། སེམས་སངས་རྒྱས་ཡིན་པའི་ཕྱིར་
མངོན་དུ་གྱུར་པ་ཐམས་ཅད་ཀྱང་ཆོས་ཀྱི་སྐུ་སྟེ། བསྒོམ་དུ་མེད་པའི་
ཕྱིར་བསྒོམ་པར་བྱ་བའི་དོན་ཁྱོད་ཀྱི་བསམ་གཏན་ནི་གང་ཡིན་སྨྲོས་་་་་
ཤིག གལ་ཏེ་ཕྱི་རོལ་ན་སྣང་བ་དེ་དག་ནི་ལྐོག་ལ་སྐྱེད་པར་བྱེད་པ་
ཡོད་པ་སྟེ། ཤེས་པའི་རྣམ་པ་ཡིན་པར་སྨྲ་ན་ཐ་དད་པའི་ཕྱིར་ཁྱོད་
ཀྱིས་གཞལ་བར་ཡང་མི་ནུས་ཏེ། མུན་པ་ལ་ཚོད་དཔོག་པ་དང་འདྲ་
བའི་ཕྱིར་བསྒོམས་ཀྱང་དོན་མེད་པར་འགྱུར་རོ། །ད་ནི་དེ་ཁོ་ན་ཉིད་
ཀྱི་རང་བཞིན་བསྟན་པར་བྱ་སྟེ། ལྷན་ཅིག་སྐྱེས་པ་འགྲོ་བའི་ཡེ་ཤེས་
དེ༑ །རང་བཞིན་ཉིད་ཀྱིས་དངོས་དང་དངོས་མེད་པར། །སྙིང་པོའི་
དོན་ནི་འོ་དོད་རྟག་ཏུ་འབོད། །ཅེས་པའི་དོན་ནི། ལྷན་ཅིག་སྐྱེས་པའི་
ཡེ་ཤེས་འགྲོ་བ་ཐམས་ཅད་ཀྱི་རྒྱུད་ལ་ཡོད་པའི་གཉུག་མའི་ཡེ་ཤེས་དེ་་
དག་ཐོག་མ་དག་ནས་རང་བཞིན་ཉིད་ཀྱིས་དངོས་པོར་རྟོག་པ་དང་་་་་
དངོས་པོ་མེད་པར་རྟོག་པ་དང་བྲལ་བས་སྙིང་པོའི་དོན་འདི་ནི་ཐ་་་་་་

* 60 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
མལ་གྱི་ཤེས་པ་ཡིན་ཞིང་། རྟོགས་པས་སངས་རྒྱས་པ་ཡིན་ཏེ། ཐམས་
ཅད་བདེ་བ་ཆེན་པོའི་རང་བཞིན་ནོ། །ཞེས་སྙན་པའི་འོ་དོད་དང་།
བདེ་བའི་འོ་དོད་དང་། གྲགས་པའི་འོ་དོད་རྟག་ཏུ་འབོད་དོ། །འདི་
དག་གིས་ངེས་པར་འཚང་རྒྱ་བར་ཇི་ཙམ་ན་ནུས་ཤེ་ན། ལྟ་བའི་ཁྱད་
པར་བསྟན་པར་བྱ་སྟེ། གང་ཞིག་བླངས་ན་སྐྱེ་འཆི་གནས་འགྱུར་བ། །
དེ་ཉིད་བླངས་ནས་བདེ་ཆེན་མཆོག་གྲུབ་ཅེས། །སྐད་སྙན་བསྒྲགས་
པས་སྙིང་པོ་སྨྲར་བྱེད་ཀྱང་། །བྱོལ་སོང་འཇིག་རྟེན་མི་གོ་ཇི་ལྟར་བྱ། །
ཞེས་བྱ་བའི་དོན་ནི། བླ་མའི་གདམས་ངག་དེ་ཉིད་ཉམས་སུ་མྱོང་བ་
ལས་གང་ཞིག་གི་རྒྱས་བཏབ་སྟེ། ཐ་མལ་གྱི་ཤེས་པ་བླངས་ན་རྟག་ཆད་
ཀྱི་སྐྱེ་འཆི་གནས་འགྱུར་བས། དེ་ཁོ་ན་ཉིད་འབྲས་བུ་ཆགས་པ་ཐམས་
ཅད་ཀྱི་མཆོག་བདག་ཉིད་ཀྱིས་བླངས་ཏེ། དེ་ནས་སྐད་ཅིག་མ་དེ་ཉིད་
ལ་བདེ་བ་ཆེན་པོ་དེ་ཁོ་ན་ཉིད་ཀྱི་མཆོག་གྲུབ་སྟེ། མངོན་པར་རྫོགས་
པར་སངས་རྒྱའོ་ཞེས་སྐད་སྙན་པར་བསྒྲགས་པས་སྙིང་པོའི་དོན་ནི་སྨྲ་
བར་བྱེད་ཀྱང་། ཚོགས་མ་བསགས་པའི་གང་ཟག་རྟོག་པས་རྨོངས་པ་
བྱོལ་སོང་གི་འཇིག་རྟེན་དང་འདྲ་བ་རྣམས་ཀྱིས་མི་གོ་བའི་ཕྱིར་དེ་ནི་་
ཇི་ལྟར་བྱ་ཞེས་བྱ་བའི་དོན་ནོ། །ད་ནི་ཕྱིན་ཅི་མ་ལོག་པའི་དོན་བསྟན་
པར་བྱ་སྟེ། བསམ་གཏན་བྲལ་བས་ཅི་ཞིག་བསམ་བྱར་ཡོད། །བརྗོད་
དུ་མེད་ལ་གང་ཞིག་བཤད་དུ་ཡོད། །སྲིད་པའི་ཕྱག་རྒྱར་འགྲོ་བ་མ་
ལུས་ཞུགས། །རང་བཞིན་གཉུག་མ་སུས་ཀྱང་རྟོགས་པ་མེད། །རང་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 61 ·
བཞིན་སྙིང་པོ་ཉམས་སུ་མྱོང་དུས་སུ། །རྒྱུད་མེད་སྔགས་མེད་སེམས་
མེད་བསམ་གཏན་མེད། །མཉམ་དུས་དེ་ཀུན་རང་བཞིན་འཁྲུལ་པའི་
རྒྱུ༑ །རང་བཞིན་ཤེས་པས་འཁྲུལ་པ་སྙིང་པོའི་དོན། །རང་བཞིན་དག་
པའི་སེམས་ཀྱི་པདྨོ་ལ། །རྟོག་གེ་བསམ་གཏན་དག་གིས་མི་བསླད་དེ། །
བདག་ཉིད་བདེ་ལ་གནས་ཀྱང་མ་ཞེན་ཅིག །ཅེས་བྱ་བའི་དོན་ནི། དེ་
ཁོ་ན་ཉིད་གཉུག་མའི་དོན་དེ་དག་ལ་བསྒོམ་དུ་མེད་པའི་ཕྱིར་བསྒོམ་་་
པར་བྱ་བ་མ་ཡིན་ཏེ། གཉིས་འཛིན་གྱི་བསམ་གཏན་དང་བྲལ་བས་ཅི་
ཞིག་བསམ་དུ་ཡོད་དེ། མེད་དོ། །བསམ་གཏན་གྱི་ངོ་བོ་སྒྲུབ་པར་བྱེད་
པའི་ཚིག་ཀྱང་བརྗོད་དུ་མེད་ལ། ཡུལ་གྲུབ་པ་མེད་པའི་ཕྱིར་གང་ཞིག་
གིས་བཤད་དུ་ཡོད་པ་མ་ཡིན་ཏེ། མེད་དོ། །དེ་ལྟར་མ་རྟོགས་པའི་
སེམས་ཅན་རྣམས་ཀྱིས་བསྒོམ་པར་བྱ་བའི་ཡུལ་དང་། དེ་ཉམས་སུ་
བླང་བའི་ཐབས་ཀྱི་ཐ་སྙད་ཀྱི་ཚིག་བརྗོད་དུ་ཡོད་པའི་ཕྱིར་སྲིད་པ་སྟེ།
ཁམས་གསུམ་པའོ། །དེ་ནི་རྟོག་པ་ལས་བྱུང་བ་ཡིན་པའི་ཕྱིར་དམ་པ་
རྣམས་ཀྱི་གདམས་ངག་དང་ཉེ་བར་མ་འབྲེལ་བས་རྣམ་རྟོག་གི་ཕྱག་་་་
རྒྱར་འགྲོ་བ་མ་ལུས་པ་ཐམས་ཅད་ཞུགས་པའོ། །རང་བཞིན་གཉུག་
མའི་དེ་ཁོ་ན་ཉིད་ནི་སུས་ཀྱང་རྟོགས་པ་མེད་དེ། རང་བཞིན་གཉུག་
མའི་སྙིང་པོའི་དོན་དེ་ཉིད་ཉམས་སུ་མྱོང་བའི་དུས་སུ་རྒྱུད་མེད་དེ། དེ་
བཞིན་གཤེགས་པའི་བཀར་གྲུབ་པ་མེད་དོ། །སྔགས་མེད་དེ། དེ་ལ་
བརྟེན་པའི་བསྟན་བཅོས་སུ་གྲུབ་པ་མེད་དོ། །དེ་དག་གིས་སྒྲུབ་པའི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། aAL
62 .
སེམས་ཉིད་དང་ཉམས་སུ་མྱོང་བའི་བསམ་གཏན་དུ་གྲུབ་པ་མེད་དོ། །
དེ་ཁོ་ན་ཉིད་ཉམས་སུ་མྱོང་བའི་མཉམ་པ་ཉིད་ཀྱི་ཡེ་ཤེས་ཀྱི་དུས་སུ་་་་་
གོང་དུ་བཤད་པ་དེ་ཀུན་ཐམས་ཅད་ཆོས་ཉིད་ཀྱི་དོན་རྣལ་མའི་རང་་་
བཞིན་ནི་འཁྲུལ་པའི་རྒྱུའོ། །དེ་དག་ཀྱང་འཁྲུལ་དུ་ཡོད་དམ་ཞེ་ན།
སྣང་སྲིད་ཆོས་ཀྱི་སྐུ་ཕྱག་རྒྱ་ཆེན་པོའི་ངོ་བོ་ཉིད་དུ་རྟོགས་ཤིང་། ཐ་
མལ་གྱི་ཤེས་པས་དོན་ཅིའང་མེད་པའི་རང་བཞིན་ཤེས་པ་རྣམས་ཀྱིས་
ནི་རང་བཞིན་འཁྲུལ་པ་ལོགས་སུ་མི་རྟོག་སྟེ། དེ་ཉིད་སྙིང་པོའི་དོན་
ཡིན་པའི་ཕྱིར་རོ། །དེ་ལྟར་རང་བཞིན་གྱིས་དག་པའི་སེམས་ཀྱི་རང་
བཞིན་རྟོག་པའི་དྲི་མས་མ་གོས་པའི་པདྨོ་ལ་རྟོག་གེ་བའི་བས་་་་་་་་་
གཏན་དག་གིས་བསླད་པར་མི་བྱ་སྟེ། རང་བཞིན་གར་དགའ་བའི་
ཚུལ་དུ་གཞག་པ་དེའི་དེ་ཉིད་ཉམས་སུ་མྱོང་བའི་བདེ་བ་ལུས་དང་་་་་
སེམས་ལ་གནས་ཀྱང་དེ་ལ་མ་ཞེན་ཅིག་ཅེས་དམ་པ་རྣམས་ཀྱིས་་་་་་་་་་
གདམས་པའི་དོན། །ད་ནི་རང་བཞིན་དེ་ཁོ་ན་ཉིད་ཀྱི་གནས་ལུགས་
བསྟན་པར་བྱ་སྟེ། བདག་ཉིད་བདེ་ཡིད་དག་ལ་འདུག་མི་བྱ། །བདག་
ཉིད་ཟ་ཞིང་འཐུངས་ལ་གཉིས་སྦྱོར་ཏེ། །དགའ་བའི་ཡིད་ཀྱིས་སྤྲོད་
པར་བྱེད་པ་ནི། །རྟག་ཏུ་ཡང་དང་ཡང་དུ་འཁོར་ལོ་འགེངས། །ཆོས་
འདིས་འཇིག་རྟེན་ཕ་རོལ་འགྲུབ་འགྱུར་ཏེ། །རྨོངས་པས་འཇིག་རྟེན་
མགོར་རྡོག་བཞག་ནས་སོང༌། །ཞེས་བྱ་བའི་དོན་ནི། རྣལ་མའི་དོན་
གཉུག་མའི་དེ་ཉིད་ཉམས་སུ་མྱོང་བ་ན་རྣལ་འབྱོར་པ་བདག་ཉིད་ལ་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། - 63 •
བདེ་བ་སྐྱེས་ཀྱང་། ཡིད་དེ་དག་ལ་འདུག་པར་མི་བྱའོ། །འོ་ན་བསྒོམ་
པར་བྱ་བ་མ་ཡིན་ནམ་ཞེ་ན། རྣལ་འབྱོར་པ་བདག་ཉིད་གཉུག་མའི་
ཏིང་ངེ་འཛིན་དེ་དག་གི་ཟས་ཟ་ཞིང་། བླ་མའི་མན་ངག་དམ་པའི་
སྐོམ་འཐུངས་ལ། བདེ་བ་དང་སྟོང་པ་གཉིས་དེ་ཉིད་དུ་སྦྱོར་བར་བྱེད་
པ་ནི་རང་དགའ་བའི་ཚུལ་གྱིས་ཏེ། དྲན་པ་རྒྱུན་ཆགས་ཀྱི་ཡིད་ཀྱིས་
སེམས་སེམས་སུ་སྤྲོད་པར་བྱེད་པ་ནི་སྣང་བ་སེམས་ལ་མ་ཐིམ་བར་དུ་་
དུས་རྟག་ཏུ་ཡང་དང་ཡང་དུ་གོམས་པར་བྱ་སྟེ། ལུས་བདེ་བ་ཆེན་པོའི་
འཁོར་ལོ་ལ་སེམས་སངས་རྒྱས་ཀྱི་བདག་ཉིད་ཀྱིས་འགེངས་ཞེས་བྱའོ༎
དེ་བས་ན་རང་བཞིན་གྱི་ཆོས་འདིས་ནི་ཡང་དག་པར་རྫོགས་པའི་་་་་་་་
སངས་རྒྱས་སུ་མཚོན་པའི་འཇིག་རྟེན་ཕ་རོལ་པོ་འགྲུབ་པར་འགྱུར་ཏེ།
དེ་ནི་སེམས་ཉིད་དུ་གྲུབ་ཅིང་རྟོགས་པའོ། །ཐ་དད་ཀྱིས་སྒྲིབ་པའི་
རྨོངས་པས་འཇིག་རྟེན་གྱི་ཁམས་རྣམ་པར་རྟོག་པས་བརྟགས་པའི་་་་་་
མགོར་སེམས་རྣམ་རྟོག་ཏུ་བརྟག་པ་བཞག་ནས་སོང་ངོ༌། །དེ་དག་གིས་
ནི་འབྲས་བུ་ལ་ཉེ་བར་བྱེད་པའང་མ་ཡིན་ནོ། །ད་ནི་དམན་པའི་
བསམ་གཏན་དག་གིས་དོན་མེད་པར་འགྱུར་བ་བཤད་པར་བྱ་སྟེ།
གང་དུ་རླུང་དང་སེམས་ནི་མི་རྒྱུ་ཞིང༌། །ཐབས་དང་ཤེས་རབ་འཇུག་
པ་མེད་འགྱུར་བས། །སྐྱེས་བུ་མི་ཤེས་པ་དག་གནས་དེར་ནི། །གནས་
ཤིང་གནས་སྐབས་སེམས་ནི་དབུགས་དབྱུང་ཞིང༌། །ཞེས་བྱ་བའི་དོན་
ནི༑ རྨོངས་པའི་བསམ་གཏན་པ་དག་གིས་སྟེང་འོག་གི་རླུང་སྡོམ་ཞིང་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། : - ས
64 •
གནས་པ་དང་། རྩའི་ནཱ་ད་ཐིག་ལེའི་རྣམ་པ་ལ་བློ་ཞེན་དུ་འཛུད་པ་
དང་། ཤེས་པ་ཁ་ནང་དུ་བལྟས་པའི་ཞི་གནས་སྒོམ་པ་དང་། ཕྱི་རོལ་
གྱི་ཡུལ་སྐུ་དང་ཕྱག་རྒྱ་ལ་སོགས་པ་ལ་དམིགས་པ་ཉེ་བར་འཛིན་པ་སྟེ།
དེ་དག་གི་དུས་སུ་ཡུལ་གང་དུའ ང་རླུང་དང་སེམས་མི་རྒྱུ་བ་དེ། འཕྲོས་
པར་གྱུར་ན་ཡིད་ཀྱི་ཞིང་དེ་དག་ལ་རང་ལྡོག་པར་འགྱུར་རོ་ཞེས་སྨྲ་་་་་
བར་བྱེད་ཀྱང་། ཤེས་པ་ཁུག་ཏུ་བཅུག་ནས་ཤེས་པ་དེ་དག་ནན་གྱིས་
སྡུད་པར་འགྱུར་ཏེ། སྡུག་བསྔལ་འབའ་ཞིག་བསྐྱེད་པ་ཁོ་ནར་ཟད་དོ། །
དེ་ཅིའི་ཕྱིར་ཞེ་ན། ཐབས་ཐ་མལ་གྱི་ཤེས་པ་དང་། ཤེས་རབ་གསལ་བ་
དང་༑ མི་རྟོག་པ་དང་། བདེ་བ་དང་། འཇུག་པའི་ཆོས་ཀྱི་སྐུ་བདེ་བ་
ཆེན་པོའི་རང་བཞིན་དང་བྲལ་ཏེ་མེད་པར་འགྱུར་བས། ཐབས་ཞི་
གནས་ལ་ནན་ཏན་བྱས་པས་འབྲས་བུ་ལྷག་མཐོང་གི་ཤེས་རབ་བསྐྱེད་
པར་འདོད་དེ། དེ་དག་ཀྱང་བསྒོམ་བྱ་དང་སྒོམ་བྱེད་དུ་བརྟགས་པས་
སྐྱེས་བུ་མི་ཤེས་པ་དག་གཉིས་འཛིན་གྱི་ཤེས་པའི་གནས་དེར་ནི་་་་་་་་་་
མཉམ་པར་བཞག་པ་ལ་གནས་ཤིང༌། རྗེས་སུ་ཐོབ་པའི་གནས་སྐབས་
སུ་སེམས་ཀྱི་ངོ་བོ་ནི་དབུགས་དབྱུང་ཞིང་གནས་པར་བྱེད་པ་སྟེ། དེ་
དག་ནི་བྱེ་མ་ལ་མར་བཙིར་བ་བཞིན་ནོ། །སློབ་དཔོན་ཆེན་པོ་པ་དག་
གི་ཞལ་གྱི་བདུད་རྩི་གཉིས་པ་རྗེ་བཙུན་པ་ལས་ཐོབ་པ་ནི་མན་ངག་ཏུ་
གནས་པ་སྟེ། ཞལ་ལས་ཤེས་པར་བྱའོ། །ད་ནི་ཇི་ལྟར་བསྒོམ་པར་བྱ་བ་
ཡིན་ཞེ་ན། སྙིང་པོའི་དོན་གྱི་ཡེ་ཤེས་དེ་ཁོ་ན། །བདག་མེད་མས་ནི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
" 65 *
མན་ངག་བསྟན་ནས་སོང་། །གཉིས་སུ་མི་བྱ་གཅིག་ཏུ་བྱ་བ་སྟེ། །
གཅིག་ཏུ་རྟོག་ན་རྣལ་འབྱོར་སྤྲོས་པའི་ལམ། །ཞེས་བྱ་བའི་དོན་ནི།
སེམས་གཉུག་མའི་རང་བཞིན་སྙིང་པོའི་དོན་དེ་ཉིད་ཀྱི་ཡེ་ཤེས་ཀྱི་ཚོ་་་
འཕྲུལ་དཔག་ཏུ་མེད་པར་སྣང་སྟེ། དེ་ཐམས་ཅད་ཀྱང་རྣལ་མའི་དོན་
དེ་ཁོ་ན་ཉིད་ཀྱིས་ཉམས་སུ་མྱོང་བར་བྱེད་དེ། །དེ་ཉིད་ཀྱང་སེམས་
ཉིད་ཀྱི་ངོ་བོ་སྟེ། ང་བདག་གི་ཆ་དང་བྲལ་བའི་ཕྱིར་བདག་མེད་ཡིན་
ལ༑ འབྲས་བུ་ཐམས་ཅད་སྐྱེད་པར་བྱེད་པས་ན་མ་སྟེ། དེས་དེ་ཉིད་ལ་
ནི་ཅི་འང་མེད་པའི་མན་ངག་བསྟན་ནས་སོང་ངོ༌། །དེ་འཛིན་པར་
བྱེད་པའི་གང་ཟག་གིས་བསྒོམ་བྱ་དང་སྒོམ་བྱེད་གཉིས་སུ་་བྱེད་་་་་་
ཅིང་ངོ་བོ་གཅིག་ཏུ་བྱ་བ་སྟེ། བདག་ཉིད་ཀྱི་ངོ་བོ་ཡིན་ནོ་ཞེས་གཅིག་
ཏུ་རྟོག་ན་རྣལ་འབྱོར་པའི་རྟོག་པ་དང་སྤྲོས་པའི་ལམ་སྟེ། འབྲས་བུ་
ཟད་པར་བྱེད་པ་ཉིད་དོ། །འདི་དག་གིས་བྱེད་པའི་ཚུལ་ནི་འདི་ལྟ་བུ་
ཡིན་ཏེ། །རིགས་ལ་བྱེ་བྲག་བཟང་ངན་མ་བྱེད་པར། །ཁམས་གསུམ་མ་
ལུས་འདི་དག་ཐམས་ཅད་ནི། །འདོད་ཆགས་རྣམ་སྤངས་འདོད་ཆགས་
ཉིད་ཡིན་ཏེ། །འདོད་ཆགས་ཆེན་པོས་གཅིག་ཏུ་ཁ་དོག་བསྒྱུར། །ཞེས་
བྱ་བའི་དོན་ནི། སྣང་གྲག་གི་ཆོས་འདི་དག་ཐམས་ཅད་དེ་བཞིན་
གཤེགས་པའི་རིགས་ཏེ། ནམ་མཁའ་དང་འདྲའོ། །དེ་དག་ལ་བྱེ་བྲག་
དང་བཟང་ངན་དུ་མ་བྱེད་པར་ཆོས་ཀྱི་སྐུར་བལྟ་བར་བྱའོ། །དེ་ཉིད་
ལ་རིགས་གསུམ་དུ་སྣང་སྟེ། འདོད་པའི་ཁམས་ནི་རིན་པོ་ཆེའི་རིགས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ིན་ནམ་
· 66·
སོ༑ །གཟུགས་ཀྱི་ཁམས་ནི་པདྨའི་རིགས་སོ། །གཟུགས་མེད་པའི་ཁམས་
ནི་རྡོ་རྗེའི་རིགས་ཏེ། དེའང་རབ་ཏུ་མི་གནས་པའི་རྒྱུད་ལས། ཁམས་
གསུམ་སེམས་ཅན་བདེར་གཤེགས་རིགས། །ཐམས་ཅད་ཆོས་ཀྱི་སྐུ་རུ་
བལྟ༑ །འདོད་ཁམས་རིན་ཆེན་རིགས་ཡིན་ཏེ། །འདོད་པའི་ཡོན་ཏན་
རྣམ་པར་འབྱུང༌། །གཟུགས་ཁམས་པདྨའི་རིགས་ཡིན་ཏེ། །ལུས་རྣམ་
དྭངས་ཤིང་དྲི་མ་མེད། །གཟུགས་མེད་རྡོ་རྗེའི་རིགས་ཡིན་ཏེ། །མཚོན་
གྱིས་བཅད་ཀྱང་བསྣད་མི་ནུས། །རིགས་གསུམ་སྐུ་ཡི་འཁོར་ལོ་འདི། །
རིགས་གཅིག་དག་ལ་ངེས་པར་འབྱུང་། །ཞེས་འབྱུང་བའི་ཕྱིར། ཁམས་
གསུམ་མ་ལུས་པ་འདི་དག་ཐམས་ཅད་ནི་ཐ་དད་ཀྱི་འདོད་ཆགས་་་་་་་
རྣམ་པར་སྤངས་ཏེ། སྤང་དུ་མེད་པའི་དོན་སེམས་ཉིད་གཉུག་མའི་ངོ་
བོ་ཉིད་ཡིན་པའི་ཕྱིར་རོ། །དེ་བས་ན་འདོད་ཆགས་སྤང་དུ་མེད་དེ། ཐ་
མལ་གྱི་ཤེས་པ་འདོད་ཆགས་ཆེན་པོ་ཉིད་ཡིན་ཏེ། དེའང་ངེས་པའི་
འདོད་པ་དང་ཅིའང་མ་ཡིན་པའི་ཆགས་པ་ཆེན་པོས་ཐམས་ཅད་ཀྱི་་་་
སྐུ་ཉག་གཅིག་ཏུ་ཁ་དོག་བསྒྱུར་བར་བྱའོ། །ད་ནི་མཚན་ཉིད་ཀྱི་རྣམ་
པ་བརྗོད་པར་བྱ་སྟེ། དེ་ལ་ཐོག་མཐའ་དབུས་ནི་ཡོད་མིན་ཏེ། །སྲིད་
དང་མྱ་ངན་འདས་པ་གཉིས་མི་རྟོག ་།མ་བཅོས་བདེ་བ་ཆེན་པོའི་
མཆོག་འདི་ལ། །བདག་དང་གཞན་དུ་གྲུབ་པ་ཡོད་མ་ཡིན། །མདུན་
དང་རྒྱབ་དང་གཡས་གཡོན་ཕྱོགས་བཅུ་རུ། །གང་དུ་རྟོག་དང་མྱོང་བ་
དེ་དག་ནི། །དེ་ནི་འཁྲུལ་པའི་ལམ་ལ་མངོན་པར་གནས། །རང་བཞིན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 67 ▪
མཚོན་ཆ་ཆེན་པོར་རྟོགས་པ་ན། །ད་ནི་སུ་ལའང་དྲི་བར་མི་བྱའོ། །
ཞེས་བྱ་བའི་དོན་ནི། གོང་དུ་སྨོས་པའི་གཉུག་མའི་དོན་དེ་དག་ལ་ཐོག་
མ་དང་མཐའ་མ་ཡོད་པ་མ་ཡིན་ཏེ། ནམ་མཁའ་དང་འདྲའོ། །དབུས་
ནི་ཅིའང་མ་ཡིན་པའི་ཕྱིར་ཡོད་པ་མ་ཡིན་ཏེ། བདག་གིས་སྨྲ་བར་མི་
ནུས་སོ། །དེ་ལྟར་ཉམས་སུ་མྱོང་བའི་དོན་དེ་ཉིད་ལ་སྲིད་པ་དང་མྱ་
ངན་ལས་འདས་པ་གཉིས་སུ་མི་རྟོག་སྟེ། དབྱེར་མི་ཕྱེད་པའི་ཕྱིར་རོ། །
དེ་ལྟ་ནའང་རང་བཞིན་གྱི་ངོ་བོ་ནི་སེམས་མ་བཅོས་པ་ཡིན་ཏེ། དེ་
ཉིད་ཀྱི་ཁྱད་པར་ནི་ཐམས་ཅད་བདེ་བ་ཆེན་པོའི་རང་བཞིན་ལས་
རྟོགས་པ་མཆོག་ཏུ་གྱུར་པ་འདི་ལ་བདག་དང་གཞན་དུ་གྲུབ་པ་ཡོད་་་
པ་ནི་མ་ཡིན་ནོ། །དེའི་ཕྱིར་རྣལ་འབྱོར་པ་རྣམས་ཀྱིས་སེམས་ཉིད་
རྟོགས་པ་དང་། བསྐྱེད་པའི་རིམ་པར་བརྟག་པ་ཐོབ་ཅིང་དེ་ཉིད་ལས་
བྱུང་བ་དང་། རྩའི་རྒྱལ་པོ་དང༌། བློན་པོ་དང༌། དམངས་རྣམས་དང་།
སྟེང་དུ་རྒྱུ་བའི་རླུང་དང་། ཐུར་ལ་རྒྱུ་བའི་རླུང་དང༌། འཕྲེད་ལ་གནས་
པའི་རླུང་དང་། གནས་པ་བྱང་ཆུབ་ཀྱི་སེམས་དང༌། འཕོ་བ་བྱང་ཆུབ་
ཀྱི་སེམས་དང་། འགྱུར་བ་བྱང་ཆུབ་ཀྱི་སེམས་ལ་བདེ་བ་བསྐྱེད་ཅིང་བློ་
གནས་ཤིང་བརྟན་པ་དང་། ཤེས་པ་མི་རྟོག་པ་འབའ་ཞིག་ལ་གནས་པ་
དང་༑ བུམ་པའི་དབང་མེ་ལོང་ལྟ་བུའི་ཡེ་ཤེས་སུ་བལྟ་བ་དང་། གསང་
བའི་དབང་མཉམ་པ་ཉིད་ཀྱི་ཡེ་ཤེས་སུ་བལྟ་བ་དང་། ཤེས་རབ་ཡེ་
ཤེས་ཀྱི་དབང་སོ་སོར་རྟོག་པའི་ཡེ་ཤེས་སུ་བལྟ་བ་དང་། མཐའི་དབང་

• 68 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། (
བྱ་བ་ནན་ཏན་གྱི་ཡེ་ཤེས་སུ་བལྟ་བ་རྣམས་དང་། དེ་ཐམས་ཅད་
བསྟེན་པར་བྱེད་པའང་དམ་ཚིག་ལས་འབྱུང་བ་ཡིན་པ་དང་།
ཐམས་ཅད་ཀྱིས་ཀྱང་ཆོས་ཀྱི་དབྱིངས་ཀྱི་ཡེ་ཤེས་ལས་མ་འདས་སོ། །
མདུན་དང་། རྒྱབ་དང་། གཡས། གཡོན། ཕྱོགས་བཅུ་རུ་བརྟགས་ཤིང་
དཔྱད་དེ། གང་དུ་རྟོག་པ་དང་ཉམས་སུ་མྱོང་བ་དེ་དག་གི་ཟུག་རྔུ་སྟེ།
སྐྱེས་བུ་དེ་ནི་འཁྲུལ་པའི་ལམ་ལ་མངོན་པར་གནས་པ་ཁོ་ནའོ། །གཉུག་
མའི་དོན་ཕྱིན་ཅི་མ་ལོག་པ་མི་མཐུན་པའི་ཕྱོགས་སྐད་ཅིག་མ་དེ་ཉིད་་
ལ་ཞི་བར་བྱེད་པའི་རང་བཞིན་གྱིས་མཚོན་ཆ་ཆེན་པོ་འདི་རྟོགས་ན།
ད་ནི་བདག་གིས་སུ་ལའང་དྲི་བར་མི་བྱའོ། །དེ་ཅིའི་ཕྱིར་ཞེ་ན།
བརྟགས་པ་ཐམས་ཅད་སྡུག་བསྔལ་བ་ཡིན་པའི་ཕྱིར་རོ། །ད་ནི་རྟོགས་
པའི་ཚད་བསྟན་པར་བྱ་སྟེ། སྣང་བའི་དབང་པོ་གང་དུ་ནུབ་འགྱུར་
ཞིང་༑ །རང་གི་ངོ་བོ་མ་ཉམས་དངོས་ཉམས་འགྱུར། །ཞེས་བྱ་བའི་དོན་
ནི༑ །གཉུག་མའི་ངོ་བོར་གཞག་པ་ལ་ཁྱད་མེད་ཀྱང་། རྣམ་པ་ལ་ཡོད་
པའི་ཕྱིར་དང་པོར་མྱོང་དུ་མེད་པའི་མྱོང་བ་དང་། གོམས་པ་དང་།
མཐར་ཕྱིན་པའི་དུས་སུ་སྣང་བ་དང་། དབང་པོའི་ཡུལ་དུ་གྱུར་པ་
ཐམས་ཅད་གཉུག་མའི་ངོ་བོ་ཉིད་དུ་ནུབ་པར་འགྱུར་ཞིང་། དེའང་
རང་བཞིན་གྱིས་ངོ་བོ་མ་ཉམས་ཏེ། ཇི་བཞིན་པར་རྟོགས་པའོ། །བྱིས་
པ་རྣམས་ཀྱིས་བརྟགས་པའི་དངོས་པོ་ཉམས་པར་འགྱུར་རོ། །ད་ནི་དེ་
བཞིན་ཉིད་ཀྱི་དོན་དེ་དག་བླ་མ་མ་ཡིན་པར་གཞན་ལས་མི་རྟོས་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 69 ·
པར་བསྟན་པར་བྱ་སྟེ། ཀྱེ་ཧོཿ གྲོགས་དག་ལྷན་ཅིག་སྐྱེས་པ་དེ། །
གཞན་ནས་མི་རྙེད་བླ་མའི་ཞལ་ལ་དྲིས། །དོན་དམ་ཞལ་གྱིས་ངོ་བོ་དེ་
རྟོགས་ན། །ཡིད་ནི་འཆིང་མེད་རླུང་ཡང་ཆད་པ་མེད། །ཁམས་གསུམ་
འདི་དག་ཐམས་ཅད་དེ་ཡི་བདག །དེ་ལ་རྟོག་པས་འཆིང་དང་ཆད་
པར་འགྱུར། །ཞེས་བྱ་བའི་དོན་ནི། ཀྱེ་ཧོཿ ཞེས་བྱ་བ་སྟེ། བླ་མ་ལ་
བརྟེན་པ་ལ་གདམས་པ་ཡིན་པའི་དོན་ཏེ། གྲོགས་དག་ཅེས་བྱ་བའི་
དོན་ནི་བློ་ཤིན་ཏུ་ཆེན་པོར་གྱུར་པའི་གང་ཟག་རྗེ་བཙུན་པ་རྣམས་་་་་་་་
དང་མཚུངས་པར་སྤྱོད་ནུས་པ་རྣམས་ལའོ། །དེ་དག་ལ་སྦྱངས་པའི་
དོན་དེ་ནི་ལྷན་ཅིག་སྐྱེས་པའི་ཡེ་ཤེས་དེ་དག་གཞན་ནས་རྙེད་པ་མ་་་་་
ཡིན་ཏེ། མི་རྙེད་པའི་ཕྱིར་རོ། །དེ་བས་ན་བླ་མའི་ཞལ་གྱི་བདུད་རྩི་ལ་
དྲིས་ན་དོན་དང་ལྡན་པར་འགྱུར་རོ། །དེ་བས་ན་དམ་པའི་གདམས་
ངག་དེ་དག་རྟོགས་ན་ཡོན་ཏན་དང་ལྡན་པར་འགྱུར་ལ། མ་རྟོགས་ན་
དུག་ཏུ་འགྱུར་བའི་ཕྱིར་གཉིས་མེད་ཀྱི་དོན་དམ་པ་དེ་དག་བླ་མ་་་་་་
ཞལ་གྱི་ངོ་བོ་དེ་ལས་རྟོགས་ན་ཡིད་འཆིང་བ་མེད་དེ། ཤེས་པ་རྣལ་མ་
ཆོས་ཀྱི་སྐུ་ཡིན་པའི་ཕྱིར་རོ། །རྟོགས་པ་དང་རླུང་ཡང་ཆད་པ་མེད་པ་
སྟེ༑ སྣང་གྲག་གི་ཆོས་སྐུ་ཕྱག་རྒྱ་ཆེན་པོ་ཡིན་པའི་ཕྱིར་རོ། །དེ་བས་ན་
ཁམས་གསུམ་པོ་འདི་དག་ཐམས་ཅད་ནི་བདེ་བ་ཆེན་པོ་དེའི་བདག་་་་
ཉིད་ཡིན་ཏེ། དེ་ཉིད་ཀྱི་ངོ་བོ་ལ་རྟོག་པས་རྟོགས་པར་འདོད་པའི་ཕྱིར་
ཡིད་འཆིང་བ་དང་རླུང་བཟློག་ཅིང་ཆད་པར་འགྱུར་ཏེ། སེམས་བསད་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། inmaej[· 7] *
ཅིང་དགག་སྒྲུབ་བྱས་པའི་ཕྱིར་རོ། །ད་ནི་རྟོགས་པའི་དོན་ལས་སྙིང་པོ་
ལོགས་ན་མེད་པར་བཤད་པར་བྱ་སྟེ། ཁམས་གསུམ་འདི་ན་ཡན་ལག་
དངོས་པོར་གནས། །དེ་ནི་རྨོངས་པས་རབ་ཏུ་ཤེས་པར་གྱིས། །མ་རིག་
མི་རིག་གཏི་མུག་རྒྱ་མཚོ་ཆེ། །ཆད་པའི་ཚུལ་སྣང་དེ་ལ་མ་ཞེན་པ། །
འདི་ནི་སྙིང་པོ་བདེ་ཆེན་མཆོག་ཡིན་ནོ། །འདི་ནི་སངས་རྒྱས་དགོངས་
པ་སངས་རྒྱས་ཉིད། །གཞན་གྱིས་སྤྱོད་མིན་ས་ར་ཧ་པས་བསྟན། །རྗེས་
སུ་འགྲོ་བ་གླུ་ཡི་གར་བླང་བྱ། །ཞེས་བྱ་བའི་དོན་ནི། ཁམས་གསུམ་པོ་
འདི་དག་ནི་གསལ་བ་དང་། མི་རྟོག་པའི་ཡན་ལག་དང་། བདེ་བ་ཆེན་
པོའི་དངོས་པོར་གནས་ཏེ། དེ་ནི་ཤེས་སུ་མེད་པའི་ཕྱིར་རྨོངས་པ་ཡིན་
པས་དོན་དེ་ཉིད་རབ་ཏུ་ཤེས་པར་གྱིས་ཤིག་ཅེས་བྱ་བའི་དོན་དང་།
ཁམས་གསུམ་པོ་འདི་དག་ཡན་ལག་ཅན་གྱི་རྫས་དང་། བསགས་པ་
དང་།༑ འདུས་པའི་དངོས་པོ་དང༌། སེམས་ལས་བྱུང་བ་དང་། རྣམ་པ་
ཡིན་པར་འདོད་པར་སྨྲ་སྟེ། དེ་ནི་ཀུན་ནས་དཀྲིས་པའི་ཕྱིར་རྨོངས་
པས་འཁོར་བའི་བདག་ཉིད་ལ་གནས་པ་ཁོ་ན་སྟེ། དེ་ནི་གཡང་ས་ཡིན་
པའི་ཕྱིར་རབ་ཏུ་ཤེས་པར་གྱིས་ཤིག་ཅེས་བྱ་བའི་དོན་ནོ། །ད་ནི་ཉོན་
མོངས་པ་དང་དེ་ཁོ་ན་ཉིད་ཐ་མི་དད་པ་ཡིན་ཏེ།  ོ ཁམས་གསུམ་པོ་
ཐམས་ཅད་ཀྱི་མ་རིག་པ་ནི་ཡེ་ཤེས་ཉིད་ཡིན་ཏེ། རིག་ཏུ་མེད་པའི་
ཕྱིར་རོ། །དེ་བས་ན་མ་རིག་པའི་དོན་དེ་ཉིད་གཏི་མུག་ཆེན་པོ་སྟེ། མི་
ཤེས་ཤིང་ཤེས་པ་མེད་པའི་ཕྱིར་རོ། །དེ་ནི་ཟབ་ཅིང་དཔག་དཀའ་བའི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 71 ·
ཕྱིར་རྒྱ་མཚོ་ཆེན་པོ་དང་འདྲའོ། །དེ་བས་ན་ཅིའང་མ་ཡིན་པའི་ཕྱིར་
ཆད་པའི་ཚུལ་དུ་སྣང་སྟེ། མ་ཡིན་པས་ཤེས་པ་དེ་ལ་མ་ཞེན་པའི་
བདག་ཉིད་དུ་བྱའོ། །དོན་འདི་ནི་སྙིང་པོ་ཡིན་ཏེ། དེ་རྟོགས་པ་ན་བདེ་
བ་ཆེན་པོ་མཆོག་གི་ས་རབ་ཏུ་ནོན་པ་ཡིན་ནོ། །འདི་ནི་ཕྱོགས་བཅུ་
དུས་གསུམ་གྱི་སངས་རྒྱས་ཀྱི་དགོངས་པ་ཡིན་ཏེ། ཐ་མི་དད་པའི་ཕྱིར་
སངས་རྒྱས་ཉིད་ཀྱང་དེ་ཉིད་ཡིན་ནོ། །དོན་འདི་དག་གང་ཟག་གཞན་
གྱིས་སྤྱོད་པའམ། སྨྲ་བར་ནུས་པ་མ་ཡིན་ཏེ། རྗེ་བཙུན་པའི་སྤྲུལ་པའི་
སྐུ་ས་ར་ཧ་པས་བསྟན་པ་དེ་ཁོ་ནའོ། །སྐལ་པ་དང་ལྡན་པའི་གང་ཟག་
དེའི་རྗེས་སུ་འགྲོ་བ་རྣམས་ཀྱིས་ནི་རང་བཞིན་ཐམས་ཅད་གྲུབ་པ་་་་་་་་
མེད་པའི་ཕྱིར་གླུའི་ཚུལ་དུ་ཤེས་པར་བྱ་བ་དང༌། ཉམས་སུ་མྱོང་བ་
བརྟག་ཏུ་མེད་པའི་ཕྱིར་གར་གྱི་ཚུལ་དུ་བླང་བར་བྱའོ། །ད་ནི་རྣལ་
འབྱོར་པ་རྣམས་ཀྱི་རང་རང་གི་བློ་ལ་གདམས་པར་བྱ་སྟེ། ཀྱེ་ཧོཿ འདི་
ནི་རང་རིག་ཡེ་ཤེས་ཏེ། །འདི་ལ་ཐེ་ཚོམ་རྟོག་པས་མ་འཁྲུལ་ཞིག །
དངོས་དང་དངོས་མེད་བདེར་གཤེགས་འཆིང་བ་སྟེ། །གཉུག་མའི་ཡིད་
ལ་ལྟོས་དང་རྣལ་འབྱོར་པ། །མར་ལ་མར་བཞག་ཆུ་ལ་ཆུ་བཞག་
བཞིན༑ །དཔེས་མཚོན་དོན་དེ་བཞིན་དུ་ཤེས་པར་གྱིས། །བསམ་གཏན་
གཞན་རྟོག་དམན་ལ་དེ་མེད་དེ། །དངོས་གཞི་འཁྲུལ་པས་ཐར་པ་མི་
རྙེད་དོ། །སྒྱུ་འཕྲུལ་དྲྭ་བ་ཇི་ལྟར་ཉམས་སུ་ལེན། །ཞེས་བྱ་བའི་དོན་ནི།
རང་གི་བློ་ལ་བོས་ནས་གདམས་པའི་དོན་འདི་ཡིན་ནོ་ཞེས་པ་ནི། ཀྱེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
* 72 *
ཧོཿ དེ་ལྟར་གོང་དུ་བསྟན་པའི་དོན་འདི་ནི་རང་རིག་པའི་ཡེ་ཤེས་རང་
བྱུང་བ་སྟེ། འདི་ལ་ཐེ་ཚོམ་དང་ཐ་དད་ཀྱི་རྟོག་པས་འཁྲུལ་པར་མ་
བྱེད་ཅིག རྣམ་པར་རྟོག་པ་ནི་འཁོར་བ་ཐམས་ཅད་ཀྱི་རྩ་བ་སྟེ། དེ་
བས་ན་སེམས་ལ་དངོས་པོ་ཡོད་པར་རྟོག་པ་དང་། དངོས་པོ་མེད་པར་
རྟོག་ཀྱང་བདེ་བར་གཤེགས་པ་ཆོས་ཀྱི་སྐུའི་འཆིང་བ་སྟེ། དོན་གྱི་
འབྲས་བུ་སྐྱེད་པར་མི་ནུས་སོ། །དེ་བས་ན་སེམས་གཉུག་མའི་རང་
བཞིན་ཅིའང་མ་ཡིན་པར་ཡིད་ལ་དེ་ཉིད་ཀྱི་ཚུལ་གྱིས་ལྟོས་པ་དང་།
རྣལ་འབྱོར་པ་ཀུན་གྱིས་སོ། །དེའང་ཇི་ལྟར་ཞེ་ན། མར་གྱི་ཁུ་བ་ལ་
མར་གྱི་ཁུ་བ་བཞག་པ་དང༌། ཆུ་ལ་ཆུ་བཞག་པ་བཞིན་དུ། །དཔེས་
མཚོན་པའི་དོན་དག་ཀྱང་སེམས་ལ་སེམས་གཞག་པ་སྟེ། དེ་བཞིན་དུ་
གཉིས་སུ་མེད་པར་ཤེས་པར་གྱིས་ཤིག རྟོག་པ་དང་ལྡན་པའི་གང་
ཟག་གིས་ནི་བསམ་གཏན་བསྒོམ་བྱར་གཞན་དུ་རྟོག་པའི་ཕྱིར་དེ་ནི་་་་
བློ་དམན་པ་སྟེ། དེ་ལ་དེ་ཁོ་ན་ཉིད་མེད་དོ། །དེ་ཅིའི་ཕྱིར་ཞེ་ན། བདེ་
བ་ཆེན་པོའི་དངོས་གཞི་འཁྲུལ་པས་ཐར་པ་མི་རྙེད་དོ། །སྣང་བ་འདི་
ཐམས་ཅད་ནི་སེམས་ཉིད་ཀྱི་སྣང་བ་དེ། ཅིའང་མ་ཡིན་པ་བཞིན་དུ་
སྣང་བས་སྒྱུ་མ་དང་འཕྲུལ་གྱི་རྣམ་པ་ལྟ་བུའོ། །དེ་ལ་ཐ་དད་དུ་བརྟག་
པ་ནི་སྡུག་བསྔལ་གྱི་རྣམ་པ་སྟེ། དེའང་ཇི་ལྟར་ཉམས་སུ་ལེན་ཞེས་
གདམས་པའོ། །།ད་ནི་བདེ་བ་ཆེན་པོ་བླ་མའི་ཞལ་ལས་རྟོགས་སུ་མེད་
པའི་རྟོགས་པ་བཤད་པར་བྱ་སྟེ། བླ་མ་དམ་པའི་བཀའ་ལ་ཡིད་ཆེས་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 73 ་
པའི༑ །ཉམས་མྱོང་མྱོང་མེད་སྙིང་པོ་ཡེ་ཤེས་དེ། །ང་ཡིས་བརྗོད་དུ་ཡོད་
པ་མ་ཡིན་ཞེས། །སྙིང་པོའི་དོན་མཆོག་དེ་དག་དེ་སྐད་སྨྲ། །ཞེས་བྱ་
བའི་དོན་ནི། བླ་མ་དམ་པའི་བཀའ་དག་ལ་སློབ་པ་པོས་ཡིད་ཆེས་པར་
བྱས་པའི་ཐ་མལ་གྱི་ཤེས་པ་ཉམས་སུ་མྱོང་བ་དེ་དག་ནི་མྱོང་དུ་མེད་་་་
པའོ། །དེ་ཅིའི་ཕྱིར་ཞེ་ན། སྙིང་པོ་སྐུ་གསུམ་དང་ཡེ་ཤེས་རྣམ་པ་ལྔའི་
བདག་ཉིད་དེ། དེ་དག་ནི་བརྟག་པར་མི་ནུས་པའི་ཕྱིར་ང་ཡིས་ཞེས་བྱ་
སྟེ༑ རྗེ་བཙུན་པ་དག་གིས་ཀྱང་། བརྗོད་པར་ནུས་པའམ། བརྗོད་དུ་
ཡོད་པ་མ་ཡིན་ནོ། །ཞེས་སྙིང་པོ་གཉུག་མའི་དོན་གྱི་མཆོག་དེ་དག་
གིས་ནི་ཤུགས་ཀྱིས་དེ་སྐད་སྨྲ་བར་གྱུར་ཏོ། །ད་ནི་དཔེ་ཁྱད་པར་ཅན་
གྱི་སྒོ་ནས་བསྟན་པར་བྱ་སྟེ། གདོད་ནས་དག་པའི་རང་བཞིན་ནམ་
མཁའ་ལ། །བལྟས་ཤིང་བརྟགས་ཀྱང་མཐོང་བར་མི་འགྱུར་ཏེ། །ལྷན་
ཅིག་སྐྱེས་པའི་ངོ་བོ་དེ་དག་ལ།། །སྐྱེ་འགག་མཐོང་མེད་སྨྲ་བའི་བརྡ་
དང་བྲལ། །ཞེས་བྱ་བའི་དོན་ནི། གདོད་མ་ནས་དག་པའི་རང་བཞིན་
གྱིས་ཅིར་ཡང་མ་ཡིན་པའི་ནམ་མཁའ་དེ་དག་ལ་རྟོག་གེ་དང་ལྡན་པ་་
དག་གིས་འབད་པ་དང་རྩོལ་བས་བལྟས་ཤིང་བརྟགས་ཀྱང་ཐོང་་་་་་་
བར་མི་འགྱུར་ཏེ། སྡུག་བསྔལ་ལོ། །མཁས་པ་ཤེས་རབ་ཅན་དག་གིས་
ནི་ནམ་མཁའི་ངོ་བོ་ཡེ་ནས་དག་པ་ཡིན་པ་དེ་དག་ལ་བལྟས་པས་མི་་་་
རྙེད་པ་ཡིན་པའི་ཕྱིར་འབད་པ་དང་རྩོལ་བས་མ་རྟོགས་ཏེ། བདེ་བ་
དང་ལྡན་པའོ། །དེ་བཞིན་དུ་ལྷན་ཅིག་སྐྱེས་པའི་ངོ་བོ་རང་བྱུང་གི་ཡེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ེ REG*[£
*74.
ཤེས་དག་ལ་དང་པོར་སྐྱེ་བ་དང༌། བར་དུ་གནས་པ་དང༌། ཐ་མར་
འགག་པ་ཡོད་པ་མ་ཡིན་ཏེ། ཉམས་སུ་མྱོང་བའི་དེ་ཉིད་རྣམ་རྟོག་གི་
བློས་མཐོང་བཟང་མེད་དོ། །དེའི་ཕྱིར་དེ་བརྗོད་པར་བྱ་བ་སྨྲ་བའི་བརྡ་
དང་ཐ་སྙད་གདགས་པ་དང་ཡང་བྲལ་ལོ། །དེ་ནི་བདེ་བ་ཆེན་པོའི་
རང་བཞིན་ཏེ། དེ་དག་ལ་རྩོལ་ཞིང་སྒྲུབ་པ་ནི་སྡུག་བསྔལ་ལོ། །ད་ནི་
ཆོས་ཀྱི་སྐུ་ལ་འཁྲུལ་པར་མི་རིགས་པར་བསྟན་པར་བྱ་སྟེ། གཉུག་མའི་
ཆོ་འཕྲུལ་སྣ་ཚོགས་པར་སྣང་ལ། །གཅིག་ཏུ་མ་ཤེས་ཐ་དད་ཡུལ་ལ་
བརྟགས༑ །རྣམ་རྟོག་ང་རྒྱལ་སྐྱོན་གྱིས་སྐྱེ་བོ་བསླུས། །ཚིག་གི་མཚོན་
ཆས་གཞན་དག་སུན་འབྱིན་ཀྱང་། །རྣམ་རྟོག་སྐྱོན་གྱིས་དེ་ཉིད་མཚོན་
མི་ནུས། །ཞེས་བྱ་བའི་དོན་ནི། ཐམས་ཅད་སེམས་གཉུག་མའི་རང་
བཞིན་ཆོས་ཀྱི་སྐུ་དེ་ཉིད་ཡིན་ཏེ། དེ་དག་གི་ཆོ་འཕྲུལ་སྣང་གྲག་སྣ་
ཚོགས་པར་སྣང་བ་ལ། སོ་སོའི་སྐྱེ་བོ་རྟོག་པ་དང་ལྡན་པ་རྣམས་ཀྱིས་
དུ་མ་ཐམས་ཅད་བདེ་བ་ཆེན་པོར་རོ་གཅིག་ཏུ་མ་ཤེས་པས་ཐ་སྙད་ཀྱི་
ཡུལ་ལ་བརྟག་པའི་ཕྱིར་རྣམ་པར་རྟོག་པའི་ང་རྒྱལ་གྱི་སྐྱོན་དེ་དག་་་་་་
གིས་སོ་སོའི་སྐྱེ་བོ་རྣམས་བསླུས་སོ། །མངོན་སུམ་དང་རྗེས་སུ་དཔག་
པའི་རིགས་པའི་ཚིག་གི་མཚོན་ཆས་གཞན་དག་སུན་འབྱིན་པར་བྱེད་་
ཀྱང་རྣམ་པར་རྟོག་པའི་སྐྱོན་དེ་དག་གིས་དེ་ཁོ་ན་ཉིད་མཚོན་པར་མི་་
ནུས་སོ། །ད་ནི་དེ་ཁོ་ན་ཉིད་གཞན་གྱིས་མི་རྟོགས་པར་བསྟན་པར་བྱ་
སྟེ༑ འཇིག་རྟེན་ལོག་པའི་བསམ་གཏན་གྱིས་རྨོངས་ཏེ། །རང་བཞིན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 75 •
གཉུག་མ་སུས་ཀྱང་མཚོན་མ་ཡིན། །སེམས་ཀྱི་རྩ་བ་རང་བཞིན་འབྲས་
མི་མཐོང་། །སྐྱེ་འགག་གནས་པར་ཤེས་པར་མ་ཡིན་ནོ། །ལྷན་ཅིག་སྐྱེས་
པའི་ངོ་བོ་དེ་ཉིད་ནི། །བསྟན་དུ་མེད་ཀྱི་རང་བཞིན་ཆོས་སུ་ཁྱེར། །
ཞེས་བྱ་བའི་དོན་ནི། འཁོར་བ་མི་རྟག་པའི་མཚན་ཉིད་འཇིག་ཅིང་
རྟེན་པའི་ངོ་བོ་ལ་གནས་པའི་སེམས་ཅན་དེ་དག་དེ་བཞིན་ཉིད་ཀྱི་་
དོན་ལས་ལོག་པའི་བསམ་གཏན་གྱིས་རྨོངས་པ་སྟེ། དེ་ཅིའི་ཕྱིར་ཞེ་ན།
བླ་མ་དམ་པ་དང་བྲལ་བ་སྟེ། རང་བཞིན་གཉུག་མའི་དེ་ཁོ་ན་ཉིད་
སུས་ཀྱང་མཚོན་པ་མ་ཡིན་ནོ། །དེ་བས་ན་རང་གིས་བརྟགས་པས་ཀྱང་
མི་རྙེད་དེ། __སེམས་ཀྱི་རྩ་བ་དེ་དག་དང་པོ་གང་ནས་བྱུང་བ་དང་།
གནས་པ་དང་། རང་བཞིན་ཇི་ལྟ་བུ་ཡིན་པ་དང༌། དེ་བསྒོམས་པས་
འབྲས་བུ་ཐོབ་པའི་དོན་མི་མཐོང་སྟེ། སྐྱེ་བ་དང༌། འགག་པ་དང་།
གནས་པ་མེད་པར་འབྱུང་བའི་ངོ་བོ་ཉིད་ཡིན་ཀྱང་། དེ་ཉིད་ཤེས་པ་
མ་ཡིན་ནོ ། །དེ་ལྟར་རྟོགས་པ་རྣམས་ཀྱིས་ནི་སེམས་དེ་ཁོ་ན་ཉིད་དུ་
ཁྱེར་བར་བྱ་སྟེ། ལྷན་ཅིག་སྐྱེས་པ་གཉིས་སུ་མེད་པའི་ངོ་བོ་དེ་ཉིད་ནི་
བླ་མ་དམ་པ་རྣམས་ཀྱིས་ཀྱང་བསྟན་དུ་མེད་ཅིང་། སློབ་པ་པོས་ཀྱང་
ཉམས་སུ་མྱོང་བ་མེད་ཀྱི། དེ་བས་ན་ཤེས་པ་རྣལ་མ་རང་བཞིན་གྱིས་
ཆོས་སུ་ཁྱེར་བར་བྱའོ། །ད་ནི་དེ་ལྟར་ཤེས་པས་རྟོགས་པར་བསྟན་པར་
བྱ་སྟེ། རྩ་བ་བྲལ་བའི་དེ་ཉིད་གང་སེམས་པ། །བླ་མའི་མན་ངག་དེ་
ཡིས་ཐོབ་པ་སྟེ། །རྒྱུ་མེད་སེམས་ལ་གནས་པ་མཆོག་ཏུ་གསུངས།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། A
• ?6 +
འཁོར་བར་སྣང་བ་སེམས་ཀྱི་ངོ་བོ་སྟེ། །རྒྱུ་མེད་སེམས་ལ་གནས་པ་
མཆོག་ཏུ་གསུངས། །འཁོར་བར་སྣང་བ་སེམས་ཀྱི་ངོ་བོ་སྟེ། །རྒྱུ་མེད་
སེམས་ལ་གནས་པ་མཆོག་ཏུ་གསུངས། །འཁོར་བར་སྣང་བ་སེམས་ཀྱི་
ངོ་བོ་སྟེ། །དེ་ལྟར་ཤེས་ན་རྣལ་འབྱོར་སྙིང་པོ་ཆེ། །རྨོངས་རྣམས་མདའ་
བསྣུན་ངས་སྨྲས་ཤེས་པར་བྱོས། །རང་བཞིན་གཉུག་མ་བརྗོད་བྱ་མ་
ཡིན་ཏེ། །སློབ་དཔོན་མན་ངག་མིག་གིས་དེ་མཐོང་འགྱུར། །དེ་ལ་ཆོས་
དང་ཆོས་མིན་རྟོག་པ་དང༌། །ལམ་དང་གཉེན་པོས་བཅོས་པ་མ་ཡིན་
ནོ༑ །འདི་ལ་ཉེས་པ་རྡུལ་ཙམ་ཡོད་མ་ཡིན། །གཉུག་མའི་ཡིད་ནི་གང་
ཚེ་སྦྱངས་གྱུར་པ། །དེ་ཚེ་བླ་མའི་ཡོན་ཏན་སྙིང་ལ་འཇུག །ཅེས་བྱ་བའི་
དོན་ནི། གཉུག་མའི་ཡིད་ལ་ཡུན་རིང་དུ་སྦྱངས་པའི་གང་ཟག་གིས་
སྤྱོད་པ་མ་ཡིན་པར་བསྟན་ཏེ། རྩ་བ་ཞེས་བྱ་བ་ནི་རྣམ་པར་རྟོག་པ་སྟེ།
དེ་དང་བྲལ་བ་ནི་སེམས་སོ། །དེ་ཉིད་ཉམས་སུ་མྱང་བར་བྱ་བ་ནི་ཤེས་
པ་རྣལ་མ་སྟེ། དེའི་མཐུས་ཟག་པ་དང་བཅས་པའི་བདེ་བ་དང་། ཟག་
པ་མེད་པའི་བྱེ་བས་ལུས་དང་སེམས་གང་བར་གྱུར་ཏེ། དེ་དག་ཐམས་
ཅད་ལ་ཞེན་པ་མེད་པའི་སེམས་ནི་དྲན་པ་རྒྱུན་ཆགས་ཉིད་དོ། །དེ་
ལྟར་རྟོགས་པ་དེ་ནི་བླ་མ་དམ་པའི་ཞལ་གྱི་མན་ངག་དེས་ཐོབ་པ་སྟེ།
དེ་ཅིའི་ཕྱིར་ཞེ་ན། ལྷན་ཅིག་སྐྱེས་པའི་ཡེ་ཤེས་ཐ་མལ་གྱི་ཤེས་པས་
ཉམས་སུ་མྱོང་བར་བྱ་བ་ལ་ངེས་པའི་ཤེས་པས་བརྒྱན་ཏེ་དྲན་པའི་་་་་་
གྲོགས་དག་གིས་མཉམ་པ་ཉིད་ཐོབ་པའོ། །དེ་དག་ཀྱང་ཅིའི་ཕྱིར་ཞེ་ན།

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 77 ·
དེ་ཉིད་ཀྱི་ངོ་བོ་ལ་རྒྱུ་མེད་པ་དང་། སེམས་ལ་མཐའ་དང་དབུས་མི་
གནས་པ་དང་། དེ་ལ་སེམས་ཅན་ཐམས་ཅད་ཀྱི་སེམས་ཀྱི་ངོ་བོ་དེ་
ལྟར་གནས་ཤིང་། རྒྱུ་དང་འབྲས་བུ་དབྱེར་མི་ཕྱེད་པའི་མཆོག་ཏུ་དམ་
པ་རྣམས་ཀྱིས་གསུངས་པའོ། །ཇི་སྲིད་དུ་འཁོར་བའི་རྣམ་པར་སྣང་བ་
དེ་སྲིད་པའི་ཐམས་ཅད་ནི་སེམས་ཀྱི་ངོ་བོ་སྟེ། དེ་ལྟར་ཤེས་ན་རྣལ་
འབྱོར་པ་རྣམས་ཀྱིས་སྙིང་པོའི་དེ་ཁོ་ན་ཉིད་ཀྱི་ངོ་བོ་ཆེན་པོ་རྟོགས་་་་་
པའོ༑ །དེ་ལྟར་མ་རྟོགས་པའི་རྨོངས་པ་རྣམས་ལ་མདའ་བསྣུན་ངས་
སྨྲས་པ་དེ་དག་ཤེས་པར་བྱོས་ཤིག །དེ་དག་ཀྱང་ཤེས་སུ་མེད་པ་སྟེ།
རང་བཞིན་གཉུག་མ་དེ་དག་གི་དོན་ནི་བརྗོད་བྱ་ཐམས་ཅད་ཀྱི་་་་་་་་་་
མཐའ་ལས་འདས་པའི་ཕྱིར་ཤེས་པར་བྱ་བའང་མ་ཡིན་ཏེ། མི་ཤེས་
པའི་ཉམས་སུ་མྱོང་བའི་སློབ་པ་པོ་དེ་ཉིད་ཀྱིས་ནི་སློབ་དཔོན་གྱི་མན་་
ངག་དམ་པའི་མིག་གིས་དེ་མཐོང་བར་འགྱུར་རོ། །དེ་ལྟར་ཉམས་སུ་
མྱོང་བའི་དོན་དེ་དག་ལ་མཐའ་གཉིས་ཀྱིས་ཆོས་དང་། མཚན་མའི་
ཆོས་མིན་པར་རྟོག་པ་དང་། བགྲོད་པར་བྱ་བའི་ལམ་དང༌། ཉོན་
མོངས་པའི་གཉེན་པོས་གོ་རིམ་གྱི་ཚུལ་དུ་བློ་བཅོས་པར་བྱ་བ་མ་ཡིན་་
ནོ༑ །དེ་ཅིའི་ཕྱིར་ཞེ་ན། གཉུག་མའི་ངོ་བོ་འདི་དག་ལ་རྟོག་པའི་ཉེས་
པ་རྡུལ་ཙམ་ཡང་ཡོད་པ་མ་ཡིན་ནོ། །གཉུག་མའི་ངོ་བོ་ཉིད་དག་སློབ་
པ་པོའི་ཡིད་ལ་དེ་ཉིད་ཀྱི་དོན་ནི་གང་གི་ཚེ་མྱོང་ཞིང་སྦྱངས་པར་གྱུར་
པ་དེའི་ཚེ་བླ་མའི་ཡོན་ཏན་དམ་པ་ནི་སྙིང་ལ་འཇུག་ཅིང་ཞུགས་པའོ།།

5585XIN
- 78 ·
དེ་ལྟ་བུའི་དོན་དེ་ཉིད་ཀྱང་རྟོགས་པས་འགྲུབ་པ་ཡིན་གྱི། འབད་པས་
འགྲུབ་པ་མ་ཡིན་པ་བསྟན་པར་བྱ་སྟེ། དེ་ལྟར་རྟོགས་ན་སྙིང་པོ་གླུར་
ལེན་ཏེ། །སྔགས་དང་རྒྱུད་རྣམས་ཀུན་ལ་འབད་བྱས་ཀྱང་། །རྟོག་གེ་དེ་
བྲལ་ཞིག་ལ་མཐོང་ལམ་མེད། །འགྲོ་རྣམས་ལས་ཀྱིས་སོ་སོར་འཆིང་
འགྱུར་ཏེ། །ལས་དང་སྡིག་ལས་གྲོལ་ན་ཡིད་མཐོང་སྟེ། །རང་ཡིད་
རྟོགས་ན་གྲོལ་བ་གཞན་མེད་དོ། །མྱ་ངན་འདས་པའི་མཆོག་ཉིད་
འཐོབ་པར་འགྱུར།།ཐོབ་ཅེས་མཚོན་ཀྱང་རྟོགས་པའི་དུས་ཉིད་ཡིན། །
ཞེས་བྱ་བའི་དོན་ནི། གོང་དུ་བསྟན་པའི་ངོ་བོ་ནི་དེ་ལྟར་རྟོགས་ན་
རྣལ་འབྱོར་པ་ཆེན་པོ་དག་བྱང་ཆུབ་ཀྱི་སྙིང་པོར་འཁོར་བའི་སེམས་་་་་
ཅན་ཐམས་ཅད་ལ་གདམས་པའི་དོན་གླུར་ལེན་ཏེ། འཕགས་པའི་གང་
ཟག་རྣམས་ཀྱིས་སྔགས་ཀྱི་བསྟན་བཅོས་སུ་རིག་པ་དང་། དེ་བཞིན་
གཤེགས་པའི་བཀའ་དང་རྒྱུད་རྣམས་ལ་རིག་པ་དང་འབྲེལ་བར་ཀུན་་
ལ་འབད་པར་བྱས་ཀྱང་ཐ་དད་ཀྱི་རྟོག་གེ་དེ་དག་དང་མ་བྲལ་ན་གང་
ཟག་གཅིག་ལའང་མཐོང་བའི་ལམ་སྐྱེ་བའི་སྐལ་བ་མེད་དོ། །དེ་ཅིའི་
ཕྱིར་ཞེ་ན། འཁོར་བ་པའི་འགྲོ་བ་རྣམས་ཐ་དད་དུ་བརྟགས་པའི་དགེ་
བ་དང་མི་དགེ་བའི་ལས་ཀྱིས་རྣམ་པར་སྨིན་པའི་དོན་མི་བསླུ་བས་སོ་་
སོར་འཆིང་བར་འགྱུར་ཏེ། གང་དག་གིས་དགེ་བ་དང་སྡིག་པའི་ལས་
ཐ་དད་ཀྱི་རྟོགས་པའི་ཟུག་རྔུའི་སྡིག་པ་ལས་ཐ་མལ་གྱི་ཤེས་པ་རང་་་་་
གྲོལ་བར་འགྱུར་ཏེ། དེ་ལྟ་ན་རང་གི་ཡིད་སངས་རྒྱས་ཀྱི་བདག་ཉིད་དུ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 7) *
མཐོང་སྟེ། དེ་ལྟར་རང་གི་ཡིད་རྟོགས་ན་གྲོལ་བའི་འབྲས་བུ་གཞན་
མེད་དོ། །དེ་བས་ན་དེ་ཉིད་ལ་གོམས་ཤིང་མཐར་ཕྱིན་པ་ནི་མྱ་ངན་
ལས་འདས་པའི་མཆོག་གཉིས་སུ་མེད་པ་ནི་འཐོབ་པར་འགྱུར་རོ། །དེ་
དག་ཀྱང་ཐོབ་ཏུ་ཡོད་དམ་ཞེ་ན། ཐོབ་པ་ཞེས་སློབ་པ་པོའི་སློབ་ལས་
མཚོན་དུ་ཟད་ཀྱང་། རྟོགས་པའི་དུས་དེ་ཉིད་ཀྱིས་ངོ་བོ་མཚོན་པ་ཡིན་
ནོ༑ །ད་ནི་ཆོས་ཐམས་ཅད་སེམས་ཉིད་ཡིན་པར་བསྟན་པར་བྱ་སྟེ།
སེམས་ཉིད་གཅིག་པུ་ཀུན་གྱི་ས་བོན་ཏེ། །དེ་ལས་འཁོར་དང་སྐུ་ཡིན་
ཏེ༑ །ཆོས་ཀྱི་སྐུ་ལས་སྣང་བ་གཞན་མེད་དོ། །རྟོགས་པས་མྱ་ངན་འདས་
པ་ཉིད་ཡིན་ཏེ། །ཞེས་བྱ་བའི་དོན་ནི། སེམས་ཉིད་ཆོས་ཀྱི་སྐུ་རྣམ་པར་
དག་པའི་ངོ་བོ་དེ་ལས་ཐམས་ཅད་ཀྱི་བདག་ཉིད་རྣམ་པར་འཕེལ་ཏེ།
སྐྱེད་པར་བྱེད་པའི་ས་བོན་གཞན་གྲུབ་པ་མེད་པའི་ཕྱིར། །དེ་བས་ན་
སེམས་ཉིད་གཅིག་པུ་སྣང་གྲག་གི་ཆོས་ཀུན་གྱི་ས་བོན་ཡིན་ཏེ། དེ་བས་
ན་དེ་ལས་འཁོར་བ་རྣམ་པར་རྟོག་པའི་བདག་ཉིད་དང་། ཞི་བ་མྱ་
ངན་ལས་འདས་པའི་ངོ་བོར་སྣང་སྟེ། ཁམས་གསུམ་གྱི་སྲིད་པ་སྣ་
ཚོགས་ཀྱི་སྣང་བ་ཐམས་ཅད་ཉི་མའི་ཟེར་བཞིན་དུ་ངོ་བོ་དེ་ལས་་་་་་་་་
འཕྲོས་པ་ཡིན་ལ། ཉི་མ་དང་ཟེར་གཉིས་ཐ་མི་དད་པ་ལྟར་འཕྲོས་པ་
སྣང་གྲག་གི་ཆོས་དེ་ཉིད་དང་སེམས་ཉིད་ཆོས་ཀྱི་སྐུ་གཉིས་ཐ་མི་དད་་
པ་ཡིན་ཏེ། ཆོས་ཀྱི་སྐུའི་རྣམ་པ་དེ་ཉིད་ལས་སྣང་བ་གཞན་ཞིག་གྲུབ་
པ་ནི་མེད་དོ། །དེ་ཉིད་རྟོགས་པས་མྱ་ངན་ལས་འདས་པ་ཉིད་ཡིན་ཏེ།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ི ༅།
+ 80 *
གཞན་དུ་བརྟག་པར་མི་བྱའོ། །དེ་ལྟར་རྟོགས་པའི་དོན་དེ་ཉིད་ལ་
བསྟོད་པར་བྱ་སྟེ། འདོད་པའི་འབྲས་བུ་སྟེར་བར་བྱེད་པ་ཡིས། །ཡིད་
བཞིན་ནོར་བུ་མཆོག་ལེགས་འབྱུང་བ་བཞིན། །མན་ངག་མཆོག་ཕུལ་
སེམས་ལ་ནོར་བུའི་ཚུལ། །རྣལ་འབྱོར་ཁྱད་པར་སེམས་ལ་ཕྱག་འཚལ་
ལོ༑ །ཞེས་བྱ་བའི་དོན་ནི། དཔེར་ན་སེམས་ཅན་གྱི་འདོད་པའི་དོན་མི་
བསླུ་བར་མཁོ་བའི་ཡོ་བྱད་ཀྱི་འབྲས་བུ་སྟེར་བར་བྱེད་པ་ནི་ཡིད་་་་་་་་
བཞིན་གྱི་ནོར་བུ་རིན་པོ་ཆེ་སྟེ། དེ་ལ་མཆོད་པ་དག་ལེགས་པར་ཕུལ་
ནས་གསོལ་བ་བཏབ་ན། མཆོད་པའི་དོན་འདོད་པ་ལེགས་པར་འབྱུང་
བ་བཞིན་དུ། ཁམས་གསུམ་གྱི་སེམས་ཅན་ཐམས་ཅད་ཀྱི་སྡུག་བསྔལ་
གྱི་དབུལ་བ་སེལ་བར་བྱེད་པ་ནི་སེམས་ཉིད་དེ་ཁོ་ན་ཉིད་དེ། དེ་དག་
ལ་རྟེན་གྱི་གང་ཟག་གི་སྐྱེས་པ་དང་བུད་མེད་ཀྱིས་ཐ་མལ་གྱི་ཤེས་པས་
མཆོད་པའི་རྫས་དག་བླ་མའི་མན་ངག་གིས་མཆོད་པར་ཕུལ་ནས་་་་
སེམས་ཉིད་ཀྱི་དོན་ལ་ངེས་པའི་ཤེས་པས་གསོལ་བ་བཏབ་ན། ནོར་
བུའི་ཚུལ་དུ་སངས་རྒྱས་ཀྱི་འབྲས་བུ་འབྱུང་ངོ༌། །དེ་ལྟར་རྟོགས་པའི་
རྣལ་འབྱོར་པའི་ཁྱད་པར་སེམས་ལ་ཕྱག་འཚལ་ལོ་ཞེས་བྱ་བའི་དོན་་་་་
ནོ༑ །དེ་ཉིད་ཀྱི་ངོ་བོ་ཉིད་དེ་སེམས་རང་གའི་ཚུལ་གྱིས་འགྲུབ་པར་
བསྟན་པར་བྱ་སྟེ། སེམས་བཅིངས་ན་ནི་འཁོར་བར་འཆིང་འགྱུར་ཏེ། །
དེ་མ་བཅིངས་ན་གྲོལ་ཞིང་ཐར་བར་འགྱུར། །བླུན་པོ་གདམས་པ་བྲལ་
བས་བཅིངས་གྱུར་པ། །བླ་མ་མཁས་པ་དག་གིས་མྱུར་དུ་འགྲོལ། །ཞེས་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 81 •
བྱ་བའི་དོན་ནི། རྣལ་འབྱོར་པའི་སེམས་ཉིད་དེ་དག་བཅིངས་ན་ནི་
འཁོར་བར་འཆིང་བར་འགྱུར་ཏེ། སེམས་ཉིད་དེ་མ་བཅིངས་པའི་ཚུལ་
གྱིས་རང་དགར་གློད་དེ་བཞག་ན་རང་གྲོལ་ཞིང་ཐམས་ཅད་མཁྱེན་་་་་་
པའི་སངས་རྒྱས་སུ་ཐར་བར་འགྱུར་རོ། །བླུན་པོ་གང་ཞིག་བླ་མ་དམ་
པའི་གདམས་ངག་དང་བྲལ་བས་ཡིད་བཅིངས་པར་གྱུར་ཏེ། དེ་དག་
ལས་བདེ་བར་བྱེད་པ་ནི་བླ་མ་མཁས་པ་དག་གི་ཞལ་གྱི་བདུད་རྩི་དག་
གིས་ཤེས་པ་གླང་པོ་ཆེ་སྨྱོན་པའི་ཚུལ་དུ་གང་དགར་བཏང་བས་མྱུར་་་
དུ་འགྲོལ་བར་འགྱུར་རོ། །ད་ནི་སེམས་ཡངས་པར་གཞག་པར་བསྟན་
པར་བྱ་སྟེ། སེམས་ནི་ནམ་མཁའ་འདྲ་བར་བལྟ་བྱ་སྟེ། །ལུས་ནི་དེ་ཉིད་
ཡིན་པས་ཆགས་མི་བྱ། །ཆོས་རྣམས་ཀུན་དང་སེམས་ཉིད་མཉམ་པ་སྟེ།།
སེམས་དེ་བསམ་གྱིས་མི་ཁྱབ་བསམ་བྱས་ན། །དེས་ནི་བླ་ན་མེད་པ་
འཐོབ་པར་འགྱུར། །ཞེས་བྱ་བའི་དོན་ནི། རྣལ་འབྱོར་པས་སེམས་ཀྱི་
ངོ་བོ་ནི་ནམ་མཁའ་དང་འདྲ་བར་བལྟ་བར་བྱ་སྟེ། དེ་ནི་མི་ཤེས་ཤིང་
མཉམ་ལ་སྨྲ་མེད་དེ། ·ཅིར་ཡང་མ་ཡིན་པའི་ཕྱིར་དེ་དང་མཚུངས་པའོ།།
དེ་བས་ན་ལུས་ཀྱི་ངོ་བོ་དེ་ཉིད་ནི་དེ་ཁོ་ན་ཉིད་ཀྱི་ངོ་བོ་ལས་མ་འདས་
པ་ཡིན་པས་ཆགས་པར་མི་བྱ་བ་ཁོ་ནའོ། །དེ་བས་ན་ལུས་སེམས་
ཐམས་ཅད་དོགས་པ་མེད་པའི་རྣམ་པས་བག་ཡངས་པའི་ཚུལ་དུ་་་་་་་་
གཞག་པ་སྟེ། དེ་ཅིའི་ཕྱིར་ཞེ་ན། སྣང་གྲག་གི་ཆོས་རྣམས་ཀུན་དང་
སེམས་ཉིད་ཀྱི་ངོ་བོ་མཉམ་པ་སྟེ། སེམས་དེ་ཆོས་ཀྱི་སྐུ་ཡིན་པའི་ཕྱིར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ོ་སྐ
• 8? *
བསམ་གྱིས་མི་ཁྱབ་པའི་ངོ་བོ་སྟེ། དེ་ཉིད་ཅིར་ཡང་མ་ཡིན་པའི་ཚུལ་
དུ་བསམ་པར་བྱས་ན། དེས་ན་བླ་ན་མེད་པའི་འབྲས་བུ་འཐོབ་པར་
འགྱུར་རོ། །ད་ནི་ཐམས་ཅད་སེམས་སུ་ཤེས་པར་བྱ་བ་བསྟན་པར་བྱ་
སྟེ༑ ནམ་མཁའ་དག་ལས་སྤྲིན་བྱུང་རླུང་གིས་ཐིམ། །སེམས་ཀྱི་དེ་ཉིད་
རྟོགས་བྱས་བརྟགས་པས་ཐིམ། །སྙིང་པོས་སྨྲས་པ་ནམ་ཞིག་ནུས་ལྡན་
ན༑ །མི་རྟག་གཡོ་བ་མྱུར་དུ་སློང་བར་འགྱུར། །ཞེས་བྱ་བའི་དོན་ནི།
ནམ་མཁའི་རང་བཞིན་དག་པ་ལས་གློ་བུར་གྱི་སྤྲིན་བྱུང་སྟེ། དེ་དག་
རླུང་གིས་གཡོ་བས་ཐིམ་པ་བཞིན་དུ། སེམས་ཉིད་ཀྱི་ངོ་བོ་རྣམ་པར་
དག་པ་དེ་ཉིད་ལས་ཕྱི་ནང་གི་རྣམ་པར་རྟོག་པ་དུ་མ་འབྱུང་སྟེ། བླ་
མའི་མན་ངག་གི ས་སེམས་སྐྱེ་བ་མེད་པར་རྟོགས་པར་བྱས་ནས།
བརྟགས་པའི་བདག་ཉིད་རྟོགས་ན་ཐམས་ཅད་ངང་གིས་རང་ཞི་ཞིང་་
ཐིམ་པར་འགྱུར་རོ། །དེ་ཉིད་དུ་ཤེས་པའི་ཕན་ཡོན་ནི། སྙིང་པོ་གཉུག་
མའི་ངོ་བོ་སེམས་ལ་སྨྲས་པ་ནི། ཐ་མལ་གྱི་ཤེས་པ་དེ་ཉིད་ལ་གོམས་
ནས་ནམ་ཞིག་ནུས་པ་དང་ལྡན་པ་ན་རྟོགས་ཏེ། འཁོར་བ་མི་རྟག་པའི་
རྣམ་པ་དང་མཚན་མའི་གཡོ་བ་ཐམས་ཅད་མྱུར་དུ་ཤུགས་ཀྱིས་སྤོང་་་་
བར་འགྱུར་རོ། །ད་ནི་སངས་རྒྱས་པའི་དུས་བསྟན་པར་བྱ་སྟེ། རླུང་
དང་མེ་དང་དབང་ཆེན་འགགས་པ་ན། །བདུད་རྩིའི་དྭངས་མ་རླུང་
ཆེན་ལ་ཞུགས་པས། །དྷཱུ་ཏཱི འི་རླངས་པ་སེམས་ལ་འཇུག་འགྱུར་ཏེ། །
སྲིད་པའི་ས་རུ་རྫོགས་པའི་སངས་རྒྱས་ནས། །སྦྱོར་བ་བཟང་པོས་འདི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 83 ·
ལ་སྣང་བ་ཐིམ། །ནམ་ཞིག་སྦྱོར་བ་བཞི་གནས་འགྱུར་ཚུལ་གྱིས། །
སེམས་ཞུགས་དུས་སུ་བདེ་བ་ཆེར་རྒྱས་ཏེ། །ནམ་མཁའི་ཁམས་སུ་ཤོང་
མིན་མྱོང་བའི་ཡུལ། །ཞེས་བྱ་བའི་དོན་ནི། རྣལ་འབྱོར་པ་དེ་ཉིད་ལ་
• གོམས་པར་བྱ་བ་ལ་བརྩོན་པ་རབ་དང་འབྲིང་དུ་གནས་པའོ། །དེ་དག་
གིས་ནི་གཉུག་མའི་དེ་ཁོ་ན་ཉིད་ལ་གོམས་པས། འདའ་ཀ་མའི་ཡེ་ཤེས་
དེ་ཁོ་ན་ཉིད་བསྒོམ་སྟེ། དེའང་དང་པོར་ས་ཆུ་ལ་ཞུགས་པ་དང་། ཆུ་
མེ་ལ་ཞུགས་པ་དང་། མེ་རླུང་ལ་ཞུགས་པ་དང༌། རླུང་རྣམ་པར་ཤེས་
པ་ལ་ཞུགས་པ་དང༌། རྣམ་པར་ཤེས་པ་འོད་གསལ་བདེ་བ་ཆེན་པོ་ལ་
ཞུགས་པ་སྟེ། ཆོས་ཀྱི་སྐུའོ། །དེ་ལྟར་གཡོ་བ་དང་བཅས་པའི་རླུང་དང་།
སྨིན་པར་བྱེད་པའི་མེད་དང་ཆུ། སྲ་བའི་བདག་ཉིད་ཀྱི་དབང་ཆེན་དེ་
དག་རྟོག་པའི་དྲི་མ་སྟེ། ཤུགས་ཀྱིས་འགགས་པ་ན་བདུད་རྩི་རྣམ་པ་
ལྔའི་དྭངས་མ་དེ་དག་གཡས་གཡོན་གྱི་རྩ་ལ་ལ་ནཱ་དང་ར་ས་ནཱའི་རླུང་
ཆེན་པོ་ལ་ཞུགས་པས་དེ་ཉིད་ཀྱི་རྩ་དབུ་མ་ལ་རིམ་གྱིས་འཇུག་པར་་་་་
འགྱུར་ཏེ། དེ་ལྟར་ཨ་ཝ་དྷུ་ཏཱིའི་རླངས་པ་དེ་དག་རྟོགས་པ་མེད་པའི་
ཐིག་ལེའི་སེམས་ལ་འཇུག་པར་འགྱུར་ཏེ། ཤེས་པ་བར་མ་དོའི་ས་རུ་
མངོན་པར་རྫོགས་པར་སངས་རྒྱས་ནས་བདེ་བ་ཆེན་པོ་དང་ལྡན་པར་
འགྱུར་རོ། །བརྩོན་པའི་སྦྱོར་བ་དང་ལྡན་པ་བཟང་པོས་ནི་སྐྱེ་བ་དེ་
ཉིད་ལ་སྣང་བ་སེམས་ལ་ཐིམ་པར་འགྱུར་རོ། །བདེ་བ་འདི་ལུས་ལ་
བསྟེན་པ་སྟེ། བར་མ་དོའི་ཤེས་པ་དེ་དག་ལུས་དང་བྲལ་བའི་ཕྱིར་བདེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ཿ ཞེ་
® 84 *
བ་དང་ལྡན་པར་མི་འགྱུར་བས། ཆོས་ཀྱི་སྐུ་ཕྱག་རྒྱ་ཆེན་པོ་གཉུག་མའི་
ངོ་བོ་ཉིད་རྟོགས་པ་མ་ཡིན་ནོ་ཞེ་ན། དེ་ཁོ་ན་ཉིད་གཉུག་མ་ལ་གོམས་
པའི་ཤུགས་ཀྱིས་ནམ་ཞིག་འཕོ་བའི་དུས་ཀྱི་ཚེ་ས་ཆུ་ལ་ཞུགས་པ་དང་།
ཆུ་མེ་ལ་ཞུགས་པ་དང༌། མེ་རླུང་ལ་ཞུགས་པ་དང༌། རླུང་རྣམ་པར་
ཤེས་པ་ལ་ཞུགས་པ་དང༌། རྣམ་པར་ཤེས་པ་འོད་གསལ་བདེ་བ་ཆེན་
པོ་ལ་ཞུགས་པའི་དུས་སུ་ཟག་པ་མེད་པའི་བདེ་བ་ཆེན་པོ་རྒྱས་ཏེ།
གཟུགས་ཤིག་ཡོད་ན་ནི་ནམ་མཁའི་ཁམས་སུའང་ཤོང་བ་མེད་དེ།
མྱོང་བའི་ཡུལ་དུའང་རུང་ངོ་། །གོང་མའི་ཚུལ་དེ་དག་བདེན་ན་ནི་
ཆོས་ཀྱི་སྐུ་བདེ་བ་ཆེན་པོ་དང་ལྡན་པར་མི་འགྱུར་བའི་ཕྱིར་སྒྲུབ་པར་་
ཡང་མི་རིགས་པ་ལ། རང་བཞིན་ཅན་དང་དེ་བཞིན་ཉིད་ཀྱི་ངོ་བོའང་
ཐ་མི་དད་པར་ཐལ་ཏེ། ས་ལྷག་གོ །ད་ནི་རྟོགས་པས་ཁྱད་པར་དུ་
འགྱུར་བར་བསྟན་པར་བྱ་སྟེ། གནས་དང་ཁྱིམ་ན་དེ་ཡི་གཏམ་སྨྲ་
ཡང༌། །བདེ་ཆེན་གནས་ནི་ཡོངས་སུ་ཤེས་པ་མིན། །འགྲོ་ཀུན་བསམ་པ་
སུན་འབྱིན་མདའ་བསྣུན་སྨྲ། །བསམ་གྱིས་མི་ཁྱབ་སྒྲུབ་པ་འགའ་ཡང་
མེད༑ །ཅེས་བྱ་བའི་དོན་ནི། སེམས་ཅན་ཐམས་ཅད་རང་གི་དེ་ཁོ་ན་
ཉིད་ལ་བརྟགས་པས་འཁྲུལ་པའི་དྲི་མས་བསྒྲིབས་པའི་ཕྱིར་དེ་བཞིན་་
གཤེགས་པའི་བཀའ་དག་གིས་གནས་དང་། མཁས་པའི་གང་ཟག་
རྣམས་ཀྱིས་ཁྱིམ་ན་བརྗོད་དུ་མེད་པའི་དེ་ཁོ་ན་ཉིད་ཀྱི་གཏམ་སྨྲ་་་་་་་་
བའང་སྣང་སྲིད་བདེ་བ་ཆེན་པོའི་ཕྱག་རྒྱའི་གནས་ནི་ཡོངས་སུ་ཤེས་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ·• 85 ·
པ་མིན་ཏེ། འགྲོ་བ་ཀུན་རང་གི་བསམ་པ་ལས་བྱུང་བའི་རྟོག་པས་རང་
ཉིད་སུན་འབྱིན་ཏོ་ཞེས་མདའ་བསྣུན་གྱིས་སྨྲས་སོ། །བསམ་གྱིས་མི་
ཁྱབ་པའི་དོན་བདེ་བ་ཆེན་པོ་གཉིས་སུ་མེད་ཅིང་ཅིར་ཡང་མ་ཡིན་་་་་་
པའི་ཞལ་གྱི་བདུད་རྩི་ཐ་མི་དད་པའི་ཚུལ་དུ་སྒྲུབ་པ་ནི་འགའ་ཡང་་་་་
མེད་དོ། །ད་ནི་ཐམས་ཅད་ལ་ཁྱབ་པའི་བདག་ཉིད་བསྟན་པར་བྱ་སྟེ།
སྲོག་ཆགས་ཐམས་ཅད་ཀུན་ལ་ཡང་། །དེ་ཉིད་ཡོད་དེ་རྟོགས་པ་མེད། །
ཐམས་ཅད་རོ་མཉམ་རང་བཞིན་པས། །བསམ་ཡས་ཡེ་ཤེས་བླ་མེད་
པའི༑ །དཔའ་བོ་རྣམས་ཀྱིས་བརྟག་པར་རིགས། །ཞེས་བྱ་བའི་དོན་ནི།
ཏ་ཀ་ཧི་ཧ་ན་སྟེ། སྲོག་ཆགས་སོ། །དེ་དག་གི་དོན་གྱི་ཁྱད་པར་ནི་སྣང་
བའི་ངོ་བོར་གསལ་བའི་རྣམ་པ་དང༌། གནས་སྐབས་ཀྱི་མི་རྟོག་པའི་
རང་བཞིན་དང༌། འདོད་པ་ཉམས་སུ་མྱོང་བའི་བདེ་བ་སྟེ། དེ་ལྟར་
སངས་རྒྱས་ཀྱི་དགོངས་པ་དེ་དག་རང་བཞིན་གྱིས་ལྡན་པའི་དོན་ནོ། །
དེ་བས་ན་སེམས་ཅན་ཐམས་ཅད་ལ་དེ་ཁོ་ན་ཉིད་ཀྱི་ཡེ་ཤེས་རང་ཁྱབ་
ཏུ་གནས་ཏེ། སྐྱེ་འགག་གི་ཆོས་ཀུན་ལའང་ཏིལ་དང་མར་གྱི་ཚུལ་དུ་དེ་
ཉིད་ཀྱི་ངོ་བོ་ཡོད་དེ། གྱད་ཀྱི་ནོར་བུ་དང་འདྲ་བར་རྟོགས་པ་མེད་དོ། །
དེ་བས་ན་ཐམས་ཅད་ཆོས་ཀྱི་སྐུར་རོ་མཉམ་པའི་རང་བཞི་ཡིན་་་་་་་་
པས་བསམ་ཡས་མཁའ་དང་འདྲ་བའི་ཡེ་ཤེས་བླ་མའི་མན་ངག་གིས་་་་
ཉམས་སུ་མྱང་བར་བྱ་བའི་རྣལ་འབྱོར་པ་དཔའ་བོ་རྣམས་ཀྱིས་བརྟག་
ཅིང་མཉམ་པར་བཞག་པར་རིགས་སོ། །ད་ནི་བརྩོན་འགྲུས་ཀྱི་སྟོབས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ་ཌཊ་ཎི
* 86 *
བསྐྱེད་པ་བསྟན་པར་བྱ་སྟེ། དེ་རིང་སང་ཙམ་ལས་འདི་སྙམ། །སྐྱེས་བུ་
ཕུན་སུམ་ཚོགས་འདོད་པས། །ཀྱེ་ཧོཿ སྙིམ་པ་ཆུས་བཀང་བཞིན། །
འཛག་པ་མཐོང་ངམ་སྐྱེས་བུ་རྣམས། །ཞེས་བྱ་བའི་དོན་ནི། སྙིང་པོའི་
དོན་འདི་དག་རྟོགས་པས་འཚང་རྒྱ་བ་ཡིན་ནོ་ཞེས་མིང་ལ་ཞེན་པའི་་་
སྐྱེས་བུ་དེ་དག་གིས་བརྩོན་འགྲུས་ཀྱི་སྟོབས་བསྐྱེད་ཅིང་གོམས་པར་བྱ་
བ་ཁོ་ན་སྟེ། ཚེ་འདི་ཡུན་ཐུང་ཞིང་བྱ་བའི་རྣམ་པ་མང་བས་འདི་ཉིད་
ལ་གོམས་པར་གྱུར་པའང་ཤིན་ཏུ་དཀའ་བའི་ཕྱིར་རྣལ་འབྱོར་པ་་་་་་་་
རྣམས་ཀྱིས་དེ་རིང་དང་སང་ཙམ་ལ་འདི་བྱས་ལ། དེ་ནས་བདེ་བསྒྲུབ་
སྙམ་པར་བརྟག་པར་མི་བྱ་སྟེ། ད་ལྟ་ཉིད་ནས་བརྟུན་ཏེ་བསྒྲུབ་པར་
བྱའོ༑ །ཕྱི་མའི་དུས་ལ་བདེ་བར་འདོད་པའི་སྐྱེས་བུ་ལེ་ལོ་དང་ལྡན་
པས་ཕུན་སུམ་ཚོགས་པར་འདོད་པ་དེ་དག་ལ་ཀྱེ་ཧོཿ༔ཞེས་གདས་་་་་་
པར་བྱ་སྟེ། སྙིམ་པ་ཆུས་བཀང་བ་དག་དུས་དེ་ཉིད་ནས་ཟད་ལ་ཐུག་
གི་བར་དུ་འགྲིབས་པ་བཞིན་ཏེ། འཛག་པ་དང་མཚུངས་པར་ཁྱེད་
ཀྱིས་ཚེ་འདི་དག་ཀྱང་རྟག་ཏུ་འགྲིབས་པར་མཐོང་ངམ། སྐྱེས་བུ་
རྣམས༑ མཐོང་ངོ་ཞེས་རྟོགས་པ་རྣམས་ནི་འབད་དེ་བསྒྲུབ་པར་རིགས་
སོ༑ །དེ་ལ་རྟོགས་པ་མེད་པའི་སྐྱེས་བུ་རྣམས་ནི་བླུན་པ་སྟེ། རྟག་ཏུ་
སྡུག་བསྔལ་ཞིང་འཁོར་བ་ན་གནས་པ་ཁོ་ནར་ཟད་དོ། །དེ་ཉིད་ཀྱི་
ཕྱིར་མཉམ་པ་ལ་གཞག་པར་བྱ་བ་བསྟན་པར་བྱ་སྟེ། བྱ་བ་བྱེད་དང་
བྱ་བ་མི་བྱེད་པ། །ངེས་པར་རྟོགས་ན་འགྲོ་རྣམས་འཆིང་མི་འགྱུར། །ཡི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། • 87 ་
གེ་མེད་ལ་འཆད་པ་ཡིད་ལ་འཇུག །གང་ཞིག་རྣལ་འབྱོར་བརྒྱ་ལས་
འགའ་ཡིས་མཚོན། །ཞེས་བྱ་བའི་དོན་ནི། བྱ་བ་བྱེད་པ་རྟོག་པའི་རྣམ་
པར་སྣང་བ་ཐམས་ཅད་དང༌། །བྱ་བ་མི་བྱེད་པ་སེམས་ཀྱི་ངོ་བོར་
གནས་པ་ཐམས་ཅད་གཉུག་མའི་ངོ་བོ་སྟེ། དེ་ཉིད་ངེས་པར་རྟོགས་ན་
འགྲོ་བ་རྣམས་རང་གྲོལ་བར་འགྱུར་ཏེ། འཆིང་བར་མི་འགྱུར་རོ། །དེ་
བས་ན་འདི་དག་ནི་ཐུན་མོང་མ་ཡིན་པ་སྟེ། ཏ་ཡཥྚ་ནི་ཞེས་པ་སྟེ། ཡི་
གེ་མེད་པའི་ཐ་ཚིག་གོ །དེ་དག་གི་དོན་ནི་བརྗོད་བྱ་དང་རྗོད་བྱེད་ཀྱི་
ངོ་བོ་དང་བྲལ་བ་སྟེ། བེམས་རིག་རྣམ་པ་གཉིས་ལས་གྲོལ་བའོ། །དེ་
དག་ཉམས་སུ་བླང་བར་བྱ་བ་ནི་འཆད་པ་སྟེ། ཐ་མལ་གྱི་ཤེས་པའོ། །
དེ་དག་ཀྱང་དྲན་པ་རྒྱུན་ཆགས་ཀྱི་ཡིད་ལ་འཇུག་པར་འགྱུར་ཏེ། དོན་
དེ་དག་ཀྱང་བླ་མ་གང་ཞིག་གིས་ཉེ་བར་གདམས་ཀྱང་སྐལ་བ་དང་་་་་་
ལྡན་པ་དག་ལ་མཚུངས་པའི་ཕྱིར། བཏགས་པའི་མིང་ཙམ་དུ་སྦྱར་
བའི་རྣལ་འབྱོར་པ་དཔག་ཏུ་མེད་པ་ཇི་སྙེད་ཅིག་གནས་ཀྱང་། དོན་
འདི་དག་ནི་གཅིག་ཙམ་གྱིས་མཚོན་པའི་དོན་ཉམས་སུ་མྱོང་བ་ལས་་་་
མི་སྲིད་དོ། །ད་ནི་དེ་ཉིད་ཀྱི་གྲོགས་བསྟན་པར་བྱ་སྟེ། ཤིན་ཏུ་བསྡོམས་
པའི་སེམས་འདི་ནི། །གློད་དེ་བཞག་ན་གྲོལ་བར་འགྱུར། །རྨོངས་པ་
གང་གིས་བཅིངས་པའི་དངོས། །མཁས་རྣམས་དེ་ཡིས་རྣམ་པར་གྲོལ། །
བཅིངས་པ་དག་ནི་ཕྱོགས་བཅུ་ཡིས། །གྲོལ་བར་རྩོལ་བ་བྱེད་པ་རྣམས།།
མཐོང་བར་འགྱུར་བའི་དུས་ཉིད་དུ། །མི་གཡོ་མི་འགྱུར་བརྟན་པར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ལ་ལངྐ་།
• 88 •
གནས༑ །གོ་ལྡོག་པ་དག་བདག་གིས་རྟོགས། །བུ་ཁྱོད་སྙིང་པོ་ལེན་པ་
རྣམས༑ །དེ་ལྟར་རང་ལ་མཚོན་ཏེ་ལྟོས། །ཞེས་བྱ་བའི་དོན་ནི། ཁམས་
གསུམ་པ་རྣམས་ཀྱི་བློ་ནི་རྩྭའི་ཕོན་ལྟ་བུ་སྟེ། རྣམ་པར་རྟོག་པས་རྣམ་
པར་རྟོག་པ་ཤིན་ཏུ་བསྡོམས་ཤིང་བཅིངས་པ་སྟེ། དེ་ལྟ་བུའི་སེམས་
འདི་ནི་བླ་མ་དམ་པའི་ཞལ་གྱི་བདུད་རྩིས་གློད་དེ་བཞག་ན་རང་གྲོལ་་
བར་འགྱུར་རོ། །ཐ་དད་ཀྱི་རྨོངས་པ་ལ་གནས་པའི་སེམས་ཅན་གང་
གིས་ཡིད་བཅིངས་པའི་དངོས་པོ་དེ་དག་བླ་མ་མཁས་པ་དེ་ཉིད་ཀྱི་་་་་་
ཉམས་སུ་མྱོང་བ་རྣམས་ཀྱིས་རྣམ་པར་གྲོལ་བར་འགྱུར་རོ། །ཐ་དད་ཀྱི་
རྟོག་པས་བཅིངས་པ་དེ་དག་ནི་ཡེ་ཤེས་ལྔ་དང་རིགས་ལྔའི་ངོ་བོ་་་་་་་
བདག་ཉིད་རྣམ་པ་བཅུས་བློ་ལ་གནས་པར་བྱ་སྟེ། དེས་སྤང་བྱ་སྤོང་
བྱེད་ཀྱི་ཚུལ་གྱིས་འཆིང་བ་ལས་གྲོལ་བར་རྩོལ་བ་བྱེད་པ་རྣམས་དེ་་་་་་
ཉིད་ཀྱི་ཉམས་སུ་མྱོང་བས་མཐོང་བར་འགྱུར་བའི་དུས་ཉིད་དུ་སེམས་
མི་གཡོ་སྟེ། མཚན་མ་ལ་འཕྲོ་བར་མི་བྱེད་དོ། །མི་འགྱུར་ཏེ། གློ་བུར་གྱི་
རྐྱེན་གྱིས་གནོད་པར་མི་འགྱུར་རོ། །བརྟན་པར་གནས་ཞེས་བྱ་སྟེ།
ཤེས་པ་ཤིན་ཏུ་ཡུན་རིང་ཞིང་གཞན་དུ་འགྱུར་བར་མི་ནུས་པའོ། །དེ་
ཉིད་ནི་བློ་ཆུང་བ་སྟེ། འཆིང་བ་དང་བཅིངས་པར་ཟད་དོ། །དེ་ལ་གོ་
ལྡོག་པ་དག་ནི་བདག་སྟེ། རྗེ་བཙུན་པ་དག་གིས་རྟོགས་པའོ། །དེ་དག་
ཀྱང་ཅི་ཞེ་ན། ཞེན་པ་བཟློག་པར་བྱ་བ་ནི་མ་ཡིན་ཏེ། སྣང་སྲིད་ཆོས་
ཀྱི་སྐུ་ཕྱག་རྒྱ་ཆེན་པོ་ཡིན་པའི་ཕྱིར་ན་མི་གཡོ་བར་འགྱུར་རོ། །དེ་ཉིད་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 89 •
ལ་བསྟེན་པར་བསྒོམ་པ་ནི་མ་ཡིན་ཏེ། བསྒོམ་དུ་མེད་པར་ཐ་མལ་གྱི་
ཤེས་པ་རྣལ་མར་བཞག་པས་ཕྱི་ནང་གི་གཡེང་བས་གནོད་པར་མི་་་་་་་
འགྱུར་རོ། །དེ་ལྟར་ཤེས་པ་བྱིང་ཞིང་ཡུན་རིང་བ་དག་ལ་ཡོན་ཏན་དུ་
བལྟ་བར་མི་བྱ་སྟེ། གང་ཡང་འགྱུར་ཞིང་དེ་ལ་ཞེན་པ་མེད་པ་ནི་དྲན་
པ་ཡང་དང་ཡང་དུ་བསྟེན་པ་སྟེ། བསྟེན་པར་གནས་སོ། །དེ་བས་ན་རྗེ་
བཙུན་པ་དག་གི་ཞལ་ནས་བུ་ཞེས་བོས་ཏེ། ཁྱོད་སྙིང་པོ་ཆོས་ཀྱི་སྐུ་
ལེན་པར་འདོད་པ་རྣམས་དེ་ལྟར་རང་ལ་མཚོན་ཏེ་ལྟོས་ཤིག་ཅེས་བྱ་་་་
བའི་དོན་ནོ། །ད་ནི་དཔེ་ཉེ་བར་བསྒྲུབ་པ་ལ་བརྩོན་པར་བྱ་བ་བསྟན་
པར་བྱ་སྟེ། ཀྱེ་ལགས་དཔའ་བོ་ལྟོས་ཤིག་དང་། འདི་ལ་ང་ནི་མ་རྟོགས་
སོ༑ །ལས་ཟིན་པ་ཡི་སྐྱེས་བུ་ཡི། །དྲུང་དུ་སེམས་ཐག་གཅོད་པར་བྱོས། །
ཞེས་བྱ་བའི་དོན་ནི། རྣལ་འབྱོར་པ་རྣམས་ལ་ཀྱེ་ཞེས་བོས་ཏེ། ཅིར་
ཡང་མ་ཡིན་པའི་དོན་དེ་དག་ལགས་སོ་ཞེས་བྱ་བའི་དོན་ནོ། །དཔའ་
བོ་ཞེས་བྱ་བའི་དོན་ནི་དེ་ཉིད་དོན་དུ་གཉེར་བའི་རྣལ་འབྱོར་པའོ། །
ལྟོས་ཤིག་དང་ཞེས་བྱ་བ་ནི་གང་གིས་ངོ་བོ་དེ་ཉིད་ལའོ། །སྡུག་བསྔལ་
ཐམས་ཅད་ནི་ང་བདག་གི་རྣམ་པ་ལས་སྐྱེས་པ་སྟེ། ཅིར་ཡང་མ་ཡིན་
པའི་དོན་འདི་དག་ལ་ནི་བདག་ཏུ་འཛིན་པ་མ་རྟོགས་སོ་ཞེས་འབྱུང་་་་
བའི་ཕྱིར། བདག་མེད་རྟོགས་ན་སངས་རྒྱས་པ་ཁོ་ནའོ། །དེ་དག་ཀྱང་
ཇི་ལྟར་ཞེ་ན། ལས་ཟིན་པའི་སྐྱེས་བུས་ཕྱི་མའི་ལས་བྱ་བ་ལ་མ་ཞུགས་
ཀྱི་བར་དུ་གཟའ་གཏད་མེད་པའི་ཤེས་པས་ཤེས་པ་རང་བྱུང་དུ་སྐྱེ་བ་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ་R ་76
▪ 90 ·
སྟེ༑ དེ་དག་ལ་གནས་པའི་རྣལ་འབྱོར་པས་དེ་ཉིད་ཀྱི་དྲུང་དུ་རྟོགས་
པའི་སེམས་ཀྱི་ཐག་ཤུགས་ཀྱིས་གཅོད་པར་བྱོས་ཤིག་ཅེས་བྱ་བའི་དོན་
ནོ༑ །ད་ནི་གཉིས་སུ་མེད་པའི་དོན་དེ་དག་ལ་གདམས་པར་བྱ་སྟེ།རླུང་
བཅིངས་པ་ལ་རང་ཉིད་མ་སེམས་ཀྱེ། །ཤིང་གི་རྣལ་འབྱོར་སྣ་རྩེར་མ་
སེམས་ཤིག །ཀྱེ་མ་ཧོཿ མ་ཡེངས་ལྷན་ཅིག་སྐྱེས་པ་ཡི།།གཉིས་མེད་ངང་
དུ་མཉམ་པའི་འདོད་ཆགས་བྱོས། །ཞེས་བྱ་བའི་དོན་ནི། རྣམ་རྟོག་གི་
རྟ་རླུང་གི་རྣམ་པ་དེ་དག་བཅིངས་པའི་དོན་མི་རྟོག་པ་འབའ་ཞིག་ལ་་
ཞེན་པ་མ་སེམས་ཀྱེ་ཞེས་གདམས་པའོ། །དེ་བས་ན་ཤིང་ཞེས་བྱ་བ་ནི་
ཟག་པ་མེད་པའི་ཡེ་ཤེས་གཉུག་མའི་རང་བཞིན་ཏེ། དེ་དག་ནི་འཕེལ་
ཞིང་སྐྱེ་བ་འདི་དག་གིས་འབྲས་བུ་སྨིན་པར་བྱེད་པ་སྟེ། དང་པོའི་ཆ་
མ་ཡིན་པར་རྣལ་འབྱོར་གྱི་ཤེས་པ་མཉམ་པ་ཉིད་དེ་དག་སྣ་རྩེ་ལ་་་་་་་་་
སོགས་པ་རྣམས་སུ་རྣམ་པར་རྟོག་པ་གཏད་དེ་མ་སེམས་ཤིག །དེ་བས་
ན་དེ་ལྟར་རྟོགས་པ་རྣམས་ཀྱིས་ཏིང་ངེ་འཛིན་ནི་ཀྱེ་མ་ཧོཿ མ་ཡེངས་་་་
ཞེས་བྱའོ། །ལྷན་ཅིག་སྐྱེས་པའི་ཡེ་ཤེས་དེ་དག་ནི་བདེ་བ་ཆེན་པོའི་
ངང་དུ་མཉམ་པ་ཉིད་ཀྱི་འདོད་ཆགས་བྱོས་ཞེས་བྱའོ། །ད་ནི་གཟུང་
བའི་སྐྱོན་བསྟན་པར་བྱ་སྟེ། སྲིད་པའི་སྣ་རྩེར་འཆིང་བ་ཡོངས་སུ་
སྤང་༑ །འདི་ནི་ཡིད་འདུས་པ་ལ་རླུང་གིས་བརླབས། །གཡོ་ཞིང་འཕར་
བས་ཤིན་ཏུ་མི་སྲུན་འགྱུར། །ཞེས་བྱ་བའི་དོན་ནི། ཡིད་བཅིངས་པ་
དག་ནི་སྲིད་པ་སྟེ། འཁོར་བའི་རྣམ་པ་ཡིན་ནོ། །དེའི་ཕྱིར་སྣ་རྩེར་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། 91 •
འཆིང་བ་ལ་སོགས་པ་ཡོངས་སུ་སྤང་ངོ༌། །དེའི་མི་རྟོགས་པ་འདི་ནི་
ཡིད་འདུས་པ་སྟེ། འཕྲེད་ལ་གནས་པའི་རླུང་ཟིན་པའོ། །དེ་ལ་སྟེང་
འོག་གི་རླུང་གིས་བརླབས་ན་སེམས་གཡོ་ཞིང་ལུས་འཕར་བས་ཤིན་ཏུ་
མི་སྲུན་པར་འགྱུར་ཏེ། སྨྱོན་པ་དང་མཚུངས་པའི་ཕྱིར་དོན་མེད་པར་
འགྱུར་རོ། །དེ་ལྟར་མ་བཅིངས་པའི་ཕན་ཡོན་བསྟན་པར་བྱ་སྟེ། ལྷན་
ཅིག་སྐྱེས་པའི་རང་བཞིན་གནས་གྱུར་ན། །དེའི་ཕྱིར་བདག་ཉིད་
བརྟན་པར་འགྱུར་བ་ཡིན། །གང་ཚེ་ཡིད་ནི་ཉེ་བར་འགགས་གྱུར་ན། །
དེའི་ཕྱིར་བདག་ཉིད་བརྟན་པར་འགྱུར་བ་ཡིན། །གང་ཚེ་ཡིད་ནི་ཉེ་
བར་འགགས་གྱུར་ན། །ལུས་ཀྱི་འཆིང་བ་རྣམ་པར་ཆད་པར་འགྱུར། །
ཞེས་བྱ་བའི་དོན་ནི། ·སྣང་བ་དང་སེམས་ལྷན་ཅིག་སྐྱེས་པའི་རང་
བཞིན་ཅིར་ཡང་མ་ཡིན་པའི་ངོ་བོར་གནས་གྱུར་ན་ཆོས་ཀྱི་སྐུ་དེའི་་་་
བདག་ཉིད་བརྟན་པར་འགྱུར་བ་ཡིན་པའི་ཕྱིར་གང་གི་ཚེ་གཉུག་མ་་་་་
ལ་གོམས་པར་གྱུར་པ་དེའི་ཚེ་ཡིད་ཀྱི་རྟོག་པ་ནི་ཉེ་བར་འགགས་པར་་
གྱུར་པ་ན་ལུས་ཀྱི་འཆིང་བ་ཆད་པར་འགྱུར་བ་དང་། བདེ་བ་ལ་ཞེན་
པ་ལ་སོགས་པ་རྣམ་པར་ཆད་པར་འགྱུར་རོ། ད་ནི་ཉམས་མྱོང་གི་
རྟགས་བསྟན་པར་བྱ་སྟེ། དབུས་སུ་ལྷན་ཅིག་སྐྱེས་དང་རོ་མཉམ་པས། །
དེ་ཚེ་རྨོངས་རིགས་དག་དང་བྲལ་ཟེ་མེད། །ཅེས་བྱ་བའི་དོན་ནི།
སེམས་དང་སྣང་བ་གཉིས་ཀྱི་དབུས་སུ་ལྷན་ཅིག་སྐྱེས་པའི་ཡེ་ཤེས་ཀྱི་་་་
དེ་ཁོ་ན་ཉིད་རོ་མཉམ་པར་འགྱུར་ཏེ། རེ་དོགས་མེད་པའི་དོན་དེ་ཉིད་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
92.
རྟོགས་ཤིང་། གཉིས་འཛིན་མེད་ཅིང་གཟའ་གཏད་དང་བྲལ་བའི་ངོ་
བོ་ཉམས་སུ་མྱོང་བ་ལས། བླང་དོར་མེད་པའི་སྤྱོད་པ་དག་འབྱུང་བར་
འགྱུར་ཏེ། དེའི་ཚེ་ཉམ་ང་བར་འགྱུར་བ་མེད་པའི་ཕྱིར་ཐ་དད་ཀྱི་རྟོག་
པ་དང་བྲལ་བས་རྨོངས་རིགས་དག་དང་བྲམ་ཟེ་མེད་དོ་ཞེས་བྱའོ། །ད་
ནི་གྲགས་པ་དཔེའི་སྒོ་ནས་དོན་མཚོན་པར་བྱ་སྟེ། འདི་ན་ཟླ་བའི་རྒྱ་
མཚོ་ཉིད་དང་ནི། །འདི་ན་གངྒཱའི་རྒྱ་མཚོའི་བར་དག་དང་། །ཝཱ་ར་ཎཱ་
སཱིའི་ཁོར་ཡུག་བར་དག་ནི། །འདི་ནི་ཟླ་བ་རྒྱས་པ་གསལ་བྱེད་ཉིད། །
བྱང་ཆུབ་སེམས་ཀྱི་རི་བོང་གིས། །སེམས་ཅན་རྒྱ་མཚོ་གསལ་བར་བྱེད།།
དྲན་པ་གངྒཱའི་མཚོ་དག་གིས། །ཡུལ་ཆེན་ཝཱ་ར་ཎཱ་སཱིར་གསལ། །ཟླ་བ་
འགྲིབས་དང་རྒྱས་པ་ནི། །ཟླ་བ་འགྱུར་བ་མ་ཡིན་ཏེ། །ཉི་མའི་རྐྱེན་
གྱིས་འཕེལ་འགྲིབས་སྣང་། །ཟླ་བ་ལྟ་བུའི་སེམས་ཉིད་ལ། །འཕེལ་དང་
འགྲིབས་པ་ཡང་མེད་དེ། །རྟོག་པའི་དབང་གིས་དེ་ལྟར་སྣང་། །དེ་ཕྱིར་
རྟོག་པ་བསལ་བའི་ཕྱིར། །གཉུག་མའི་གྲོགས་དང་བཅས་ལ་འབད། །
འབད་པ་ངལ་བ་མེད་གྱུར་ཏེ།།ཀྱེ་ཧོཿ དང་པོའི་རྟེན་ལ་སྨྲོས། །ཞེས་བྱ་
བའི་དོན་ནི། དཔེ་དེ་དག་གིས་ཉེ་བར་མཚོན་པའི་གཉུག་མའི་དེ་ཁོ་ན་
ཉིད་བརྗོད་པར་བྱ་སྟེ། འདི་ན་ཞེས་བྱ་བའི་དོན་ནི་དེ་བཞིན་གཤེགས་
པ་ཐམས་ཅད་ཀྱི་འབྱུང་གནས་སོ། །ཟླ་བའི་རྒྱ་མཚོ་ཞེས་བྱ་བ་ནི་ལྷོ་
ཕྱོགས་ཀྱི་ངོས་དཔག་ཚད་བཅུ་གཉིས་པ་དག་ནའོ། །དེ་དག་ལ་ཆུ་ཞེང་
དུ་དཔག་ཚད་བཅུ་གཉིས་ཡོད་པ། ཁོར་ཡུག་ཏུ་དཔག་ཚད་བཞི་བཅུ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 93 ·
རྩ་བརྒྱད་ཡོད་པ་སྟེ། དེ་ཉིད་ཀྱི་ནང་ན་ནོར་བུ་རིན་པོ་ཆེ་ཧུ་ལུ་ཨིནྡྲ་
ཞེས་བྱ་བ་ཆུ་ལས་དཔག་ཚད་གཅིག་གྱེན་དུ་འཕགས་པ་ཡོད་དེ། ir
དག་ལ་ཟླ་བའི་འོད་ཀྱིས་ཕོག་པའི་དུས་སུ་ཆུའི་རྒྱུན་འབྱུང་བར་་་་་་་་་་
འགྱུར་ཞིང་། འོད་ཀྱང་ཕྱོགས་བཅུར་འཕྲོའོ། །འདི་ན་གངྒཱའི་རྒྱ་མཚོར་
དཔག་ཚད་བཅུ་གཉིས་ཏེ། དེ་དག་གི་བར་དུ་རིན་པོ་ཆེའི་འོད་ཀྱིས་
ཁྱབ་ཅིང་། ཁྱད་པར་དུ་ཆུ་དེ་དག་གསལ་བར་བྱེད་དོ། །འོད་དེ་དག་
དང་འབྲེལ་བའི་གངྒཱའི་ཆུའི་ནང་ན་རིན་པོ་ཆེ་ཨསྨ་གརྦྷ་ཞེས་བྱ་བ་་་་་་
ཡོད་དེ། དེའི་འོད་ཀྱིས་ཡུལ་ཝཱ་ར་ཎཱ་སའི་གྲོང་ཁྱེར་གྱི་དབུས་ན་མཆོད་
རྟེན་ད་ཀ་ཤ་ཞེས་བྱ་བ་ཡོད་དེ།། དེ་དག་གི་རྩེ་མོ་ལ་ནོར་བུ་རིན་པོ་ཆེ་
མུ་ས་ལ་གརྦྷ་ཞེས་བྱ་བ་གནས་ཏེ། དེ་དག་ལ་ཁྱབ་པར་བྱེད་དོ། །དེའི་
འོད་ཀྱིས་ཝཱ་ར་ཎཱ་སཱི འི་ཁོར་ཡུག་གི་བར་ཐམས་ཅད་འོད་ཀྱིས་གང་་་་་་
བར་བྱེད་ཅིག་ཁྱད་པར་དུ་གསལ་ཏེ། ཡོ་བྱད་ཐམས་ཅད་ཀྱི་མདོག་
ཀྱང་གསལ་བར་བྱེད་དོ། །དེ་བས་ན་གྲོང་ཁྱེར་འདི་ནི་ཟླ་བ་རྒྱས་པས་
གསལ་བར་བྱེད་པ་སྟེ། ཟླ་བ་ཉིད་ཀྱི་མཐུ་ཡིན་པའི་ཕྱིར་རོ། །དེ་བཞིན་
དུ་དོན་དམ་པ་བྱང་ཆུབ་ཀྱིས་སེམས་ཆོས་ཀྱི་སྐུའི་རི་བོང་གིས་སེམས་་་
ཅན་གྱིས་རྒྱ་མཚོ་ཐམས་ཅད་ལ་གསལ་བར་བྱེད་དེ། དེ་དག་ལ་ཡེ་ཤེས་
ཀྱི་ནོར་བུ་རིན་པོ་ཆེ་རང་བྱུང་དུ་གནས་སོ། །དེའི་འོད་ལེན་པར་བྱེད་
པའང་དྲན་པ་རྒྱུན་ཆགས་ཏེ། གངྒཱའི་མཚོ་ལྟ་བུའོ། །དེ་དག་གི་ནང་ན་
ཆོས་ཀྱི་སྐུ་རྟོགས་པར་བྱེད་པའི་ནོར་བུ་གནས་ཏེ། སྐལ་པ་དང་ལྡན་

ཕྱག་རྒྱ་ཆེན་པོའི་རྒྱུ་གཞུང་གླེགས་བམ་བཞི་པ། ་་
་94 *
པའི་ཡུལ་ཚོགས་ཆེན་པོ་བསགས་པའི་གང་ཟག་ཝཱ་ར་ཎཱ་སཱི ར་གསལ་་་་་
ལོ །དེ་དག་ནི་ཐ་མལ་གྱི་ཤེས་པའི་མཆོད་རྟེན་གྱི་རྩེ་མོ་ལ་ཉམས་སུ་
མྱོང་བའི་ནོར་བུ་རིན་པོ་ཆེ་གནས་ཏེ། སྣང་སྲིད་བདེ་བ་ཆེན་པོའི་འོད་
འབྱིན་པར་བྱེད་དོ། །དེའི་འོད་ཀྱིས་ཁྱད་པར་དུ་སྣ་ཚོགས་དུ་མའི་ཡོ་
བྱད་ཐམས་ཅད་རོ་གཅིག་ཏུ་མདོག་འབྱིན་ནོ། །དེའང་རྟོགས་པ་དང་
ལྡན་པའི་གང་ཟག་རྣམས་ལ་མི་སྣང་བའི་ཕྱིར་དཔེར་བརྗོད་པར་བྱ་
སྟེ༑ ཟླ་བ་ཉིད་ལ་འགྲིབས་པ་དང་རྒྱས་པ་ནི་ཡོད་པ་མ་ཡིན་ཏེ། ཟླ་བ་
འགྱུར་བ་མ་ཡིན་པའི་ཕྱིར་རོ། །དེ་ལྟར་འཕེལ་འགྲིབས་ཀྱི་རྣམ་པར་
སྣང་བའང་ཉི་མ་དང་རིང་བ་དང་ཉེ་བའི་རྐྱེན་གྱིས་འཕེལ་བ་དང་་་་་་
འགྲིབས་པར་སྣང་ངོ༌། །དཔེ་དེ་བཞིན་དུ་ཟླ་བ་ལྟ་བུའི་འོད་དོན་དམ་
པ་བྱང་ཆུབ་ཀྱིས་སེམས་དེ་ཉིད་ལ་ནི་ཐོག་མ་ཉིད་ནས་མ་བཅོས་པ་་་་་
རྣལ་མའི་རང་བཞིན་ཡིན་པའི་ཕྱིར་སྐལ་བ་དང་ལྡན་པ་རྣམས་ལ་་་་་་་
འཕེལ་བ་དང་། སྐལ་བ་མེད་པ་རྣམས་ལ་འགྲིབས་པའང་མེད་དེ། བློ་
ཆུང་བའི་གང་ཟག་རྣམས་ཀྱིས་ཐ་དད་ཀྱི་རྟོག་པའི་ངོ་བོར་བརྟགས་་་་
པའི་དབང་གིས་དེ་ལྟར་སྣང་བ་དང༌། ཆོས་ཐམས་ཅད་ཅིར་ཡང་མ་
ཡིན་པའི་ངོ་བོ་ཐ་མལ་གྱི་ཤེས་པས་ཉམས་སུ་མྱོང་བར་བྱ་བ་རྟོགས་་་་་་
པས་འཕེལ་འགྲིབས་ཀྱི་ཚུལ་དུ་སྣང་སྟེ། དེ་ལྟར་མ་རྟོགས་པ་རྣམས་
ཀྱིས་ནི་རྟོགས་པར་བྱ་བའི་ཕྱིར་རྟོག་པ་བསལ་བར་བྱ་སྟེ། དེ་ཉིད་ཀྱི་
ཕྱིར་གཉུག་མའི་དེ་བཞིན་ཉིད་བསྒོམ་ཞིང་། །དེའི་གྲོགས་བསོད་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• {35 •
ནམས་ཀྱི་ཚོགས་དང་སྙིང་རྗེར་བཅས་པ་ལ་འབད་པར་བྱའོ། །རྩོལ་
སྒྲུབ་དང་བཅས་པར་ཐལ་ལོ་ཞེ་ན། བྱིས་པའི་ངང་ཚུལ་ཅན་རྣམས་ལ་
རྟོགས་པར་བྱ་བའི་ཡན་ལག་ཏུ་སྨྲས་པ་སྟེ། ཆེན་པོ་རྣམས་ལ་ནི།
འབད་པ་ངལ་བ་མེད་གྱུར་ཏེ། ཞེས་བྱ་བ་སྟེ། རྩོལ་བར་བྱ་བ་མ་ཡིན་
པའི་ཐ་ཚིག་གོ །དེ་བས་ན་ཐབས་ཁྱད་པར་ཅན་ལ་གདམས་པའི་ཕྱིར་
ཀྱེ་ཧོཿ ཞེས་བྱའོ། །དང་པོའི་རྟེན་ཞེས་བྱ་བ་ནི་ཐ་མལ་གྱི་ཤེས་པ་སྟེ། །
དེ་དག་ཉམས་སུ་མྱོང་བར་བྱ་བ་ལ་སྨྲོས་ཞེས་བྱའོ། །ད་ནི་གྲོགས་དང་
བཅས་པས་དེ་ཁོ་ན་ཉིད་མཐོང་བར་འགྱུར་བར་བྱ་བ་བསྟན་པར་བྱ་་་
སྟེ༑ ཞིང་ཀུན་གནས་དང་ཉེ་བའི་གནས་ཚོགས་སུ། །ཕྱིན་ཏེ་བལྟས་
པས་རྟོགས་པར་ངས་སྨྲས་པ། །ལུང་དང་དྲན་པའི་མུ་ནས་བཟུང་བའི་
ཚེ༑ །དགེ་བ་ང་ཡིས་ཡང་དག་ངེས་པར་མཐོང་། །ང་ཡིས་རྨི་ལམ་དུ་
ཡང་མཐོང་བ་མེད། །རི་བོའི་ཁྲོད་དུ་གནས་ཏེ་བག་ཡོད་བྱོས། །ཞེས་བྱ་
བའི་དོན་ནི། ཏེ་ན་ཏ་ཧ་ར་ཞེས་བྱ་བ་སྟེ། དེ་དག་ནི་ཞིང་དང་ཉེ་བའི་
ཞིང་ངོ་། །དེའི་དོན་བསྙད་པར་བྱ་སྟེ། རབ་ཏུ་མི་གནས་པའི་རྒྱུད་ལས།
སློབ་པ་སྐལ་ལྡན་ཚུལ་མཚུངས་དང་པོའི་ཞིང་། །བླ་མ་ཉམས་མྱོང་དག་
ལས་གཉིས་མེད་ཞིང་།  ཾ །ཞེས་འབྱུང་བའི་ཕྱིར། སྐལ་བ་ཉེ་བར་
མཚུངས་པ་དང་ལྡན་པའི་སློབ་མ་དང༌། དེ་ཁོ་ན་ཉིད་ཉམས་སུ་མྱོང་
བར་བྱེད་པའི་བླ་མ་སྟེ། །དེ་དག་ལ་སྦྱར་བར་བྱའོ། །དེའང་ཇི་ལྟར་ཞེ་
ན༑ ཀེང་རི་པ་ཧ་ན་ཙ་ན་ར་ཞེས་བྱ་བ་སྟེ། དུར་ཁྲོད་དང་ཉེ་བའི་དུར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ེ ༅་༦
® 96 *
ཁྲོད་དོ། །དེ་དག་གི་དོན་ནི་རྒྱུད་དེ་ཉིད་ལས། སློབ་མས་དུར་ཁྲོད་ངེས་
པར་གསོལ་བ་འདེབས།  ཾ །རྫོགས་པའི་སངས་རྒྱས་འབྱུང་བ་ལུས་ཀྱི་
ཁྲོད༑ བླ་མ་དེ་ཡིས་ཉེ་བར་སྨིན་པར་བྱེད། །དག་པའི་གདམས་ངག་
དག་གིས་ཉེ་བར་སྟོན། །ཞེས་འབྱུང་བའི་ཕྱིར་རོ། །སློབ་པ་པོ་དག་གིས་
གུས་པ་དང་ལྡན་པས་བླ་མ་ལ་གསོལ་བ་བཏབ་པས་ཏེ།ྋ བཏབ་པའི་
དོན་དེ་ཉིད་མི་སླུ་བའི་དོན་དུ་ཞལ་གྱི་བདུད་རྩི་དག་གིས་རྒྱུད་ཡོངས་་
སུ་སྨིན་པར་བྱས་པ་སྟེ། །་དག་ལ་སྦྱར་བར་བྱའོ། །དེའང་ཇི་ལྟར་
འགྲུབ་པར་བྱ་ཞེ་ན། གི་སྭ་ར་ནི་སུའི་ཧ་ཞེས་བྱ་བ་སྟེ། ཚནྡོ་ཧ་དང་ཉེ་
བའི་ཚནྡོ་ཧའོ། །དེ་དག་གི་དོན་ནི་ཡང་རྒྱུད་དེ་ཉིད་ལས། ཐ་མལ་ཤེས་
པས་བརྒྱན་པ་ཚནྡོ་ཧ། །དེ་ཉིད་གོམས་པར་འཛིན་པ་ཉེ་བའི་མཆོག །
ཅེས་འབྱུང་བའི་ཕྱིར། །བླ་མ་ལས་ཐོས་པའི་དོན་དེ་དག་ཐ་མལ་གྱི་
ཤེས་པས་ཉམས་སུ་མྱོང་བར་བྱས་ཤིང་དུས་ཐམས་ཅད་དུ་གོམས་པར་
བྱེད་པ་སྟེ། དེ་དག་ཏུ་སྦྱར་བར་བྱའོ། །དེ་དག་ཀྱང་གང་དང་ལྡན་པས་
འགྲུབ་ཅེ་ན། ཨུ་ཎི་ལ་མ་ཧཱ་པོ་ཏི་ཧ་ར་ཎི་ཞེས་བྱ་བ་སྟེ། གནས་དང་ཉེ་
བའི་གནས་སོ། །དེ་ཉིད་གསལ་བར་བྱ་བའང་རྒྱུད་དེ་ཉིད་ལས། སྣང་
སྲིད་བདེ་ཆེན་བླ་མར་དྲན་པ་དང་། །སེམས་ཉིད་བླ་མ་མཆོག་སྟེ་
གནོད་མི་བྱེད། གནས་དང་ཉེ་བའི་གནས་ལ་བརྟེན་ནས་ཀྱང་། །སྐད་
ཅིག་གཅིག་ལ་རྡོ་རྗེ་ཆོས་ཀྱི་སྐུ། །ཞེས་འབྱུང་བའི་ཕྱིར། དུས་རྟག་ཏུ་བླ་
མ་མི་བརྗེད་པར་བྱ་བ་དང༌། སྣང་སྲིད་ཐམས་ཅད་ཆོས་ཀྱི་སྐུ་གཉུག་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 37 ༔
མའི་ངོ་བོ་ཉིད་དུ་རྟོགས་པར་བྱ་བ་ནི་གནས་སོ། །དུས་རྟག་ཏུ་སེམས་
ཉིད་བླ་མ་དམ་པའི་ཚུལ་དུ་བཀུར་བར་བྱེད་ཅིང་སེམས་ལ་མི་གནོད་་་
པའི་ལས་ཀྱིས་དུ་ཐམས་ཅད་དུ་ཆུ་བོ་ལྟ་བུར་སེམས་ཆོས་ཀྱི་སྐུར་་་་་་་་
གཞག་པ་ནི་ཉེ་བའི་གནས་སོ། །དེ་དག་ཀྱང་ཅི་ལྟ་བུའི་ཚུལ་དང་
བཅས་པར་བྱ་ཞེ་ན། ཀ་ན་ཏོ་པི་ཧའི་ན་ར་སྟེ། འདུ་བ་དང་ཉེ་བའི་
འདུ་བའོ། །དེའང་རྒྱུད་དེ་ཉིད་ལས། གསལ་དང་མི་རྟོག་བདེ་བ་དང་། །
དབྱེར་མི་ཕྱེད་པའི་དེ་ཉིད་ནི། །སྤྱོད་ལམ་བཞི་ལ་ཁྱད་མེད་པར། །
གོམས་པའི་གནས་དེ་འདུ་བའོ། །དུར་ཁྲོད་གྲོང་ཁྱེར་ཚོགས་རྣམས་སུ། །
འཇིགས་པ་མེད་པར་རྒྱུ་བྱེད་ཅིང༌། །ཆགས་པ་མེད་པར་སློང་མོ་བྱེད། །
ཁ་ཊཱཾ་འཛིན་ཅིང་མུ་ཅོར་སྨྲ། །འདི་ནི་ཉེ་བའི་འདུ་བ་སྟེ། །དམ་པ་
རྣམས་ཀྱི་ལམ་ཡིན་ནོ། །ཞེས་བྱ་བའི་དོན་ནི། ཞིང་ཀུན་གནས་དང་ཉེ་
བའི་གནས་ཚོགས་སུ། །ཞེས་སྦྱར་རོ། །ཕྱིན་ཏེ་ཞེས་བྱ་བ་ནི་གོ་རིམ་དེ་
ཉིད་ཀྱི་ཚུལ་ལོ། །བལྟས་པས་ཞེས་བྱ་བ་ནི་དེ་དག་གི་ཚུལ་མ་ཉམས་
པར་ཉམས་སུ་བླང་བའོ། །དེ་ཉིད་ཀྱིས་ཆོས་ཀྱི་སྐུ་གཉིས་སུ་མེད་པའི་
ཡེ་ཤེས་ཀྱི་དེ་ཁོ་ན་ཉིད་རྟོགས་པར་འགྱུར་རོ། །ཞེས་རྗེ་བཙུན་པ་དག་
གིས་གསུངས་སོ། །དེ་ཉིད་ཀྱིས་ཀྱང་བླ་མ་དམ་པའི་ལུང་དང་དྲན་པ་
རྒྱུན་ཆགས་ཀྱིས་གཉུག་མའི་མུ་ནས་བཟུང་སྟེ། ཅིར་སྣང་ཆོས་ཀྱི་སྐུ་
ཕྱག་རྒྱ་ཆེན་པོའི་ངོ་བོར་སྣང་བའི་ཚེ། དེ་ནི་ཐུན་མོང་མ་ཡིན་པའི་
དགེ་བར་ཡང་དག་པའི་མངོན་པར་ཤེས་པས་ངེས་པར་གཟིགས་སོ། །

__ ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། 8
• 98 •
དེ་དག་ལ་རྒྱུ་འབྲས་ཀྱི་ཚུལ་དུ་འཐོབ་པར་འགྱུར་བ་ཡོད་དམ་ཞེ་ན།
ང་ཡིས་ཞེས་བྱ་སྟེ། རྗེ་བཙུན་པ་དག་གིས་ཀྱང་དེ་ཉིད་མི་སྲིད་པའི་
ཕྱིར་རྨི་ལམ་དུའང་མཐོང་བ་མེད་དོ། །དངོས་སུ་རྒྱུ་འབྲས་ཀྱི་ཚུལ་དུ་
འབྱུང་བ་དག་ལྟ་སྨོས་ཀྱང་ཅི་དགོས། འོ་ན་འབྲས་བུ་དེ་དག་འཐོབ་
པར་འགྱུར་བ་མ་ཡིན་ནམ་ཞེ་ན། ལུས་ཀྱི་རི་བོའི་ཁྲོད་དུ་ཐ་མལ་གྱི་
ཤེས་པའི་རྣལ་འབྱོར་པ་གནས་ཏེ། དྲན་པ་རྒྱུན་ཆགས་ཀྱིས་བག་ཡོད་
པར་བྱོས་ཤིག་ཅེས་པའམ། ལས་དང་པོ་པ་རྣམས་ཀྱིས་ནི་རི་བོ་དང་།
དགོན་པ་དང་། ཆུ་འགྲམ་དང་། དུར་ཁྲོད་དུ་གནས་ཏེ། སྤྱོད་ལམ་
ཐམས་ཅད་དུ་དེ་ཁོ་ན་ཉིད་ལས་མི་ཡེངས་པར་བག་ཡོད་པར་བྱོས་་་་་་
ཤིག་དང་། རྟོགས་པའི་སྐད་ཅིག་དེ་ཉིད་ལ་སངས་རྒྱས་པར་འགྱུར་རོ།།
ད་ནི་གཉུག་མི་དོན་དེ་ཉིད་ཀྱི་རྟེན་མཚོན་པར་བྱ་སྟེ། འདབ་ལྡན་པད་
སྡོང་གེ་སར་གྱི་དབུས་ན། །ཤིན་ཏུ་ཕྲ་བའི་སྣལ་མའི་ཁ་དོག་ལྡན། །བྱེ་
བྲག་བོར་ཞིག་རྨོངས་པ་མྱ་ངན་གྱིས། །གདུངས་པས་འབྲས་བུ་མེད་
པར་མ་བྱེད་ཅིག །ཅེས་བྱ་བའི་དོན་ནི། འདབ་ཅེས་པ་ནི་ཤ་བརྩེགས་
པའི་འདབ་མ་སྟེ། དེ་དང་ལྡན་པ་ནི་ཀེང་རུས་ཀྱི་རུས་པའི་ཚོགས་སོ། །
པད་ཅེས་བྱ་བ་ནི་མདངས་ཉེ་བར་འཛིན་པ་སྟེ། ཁྲག་གོ །སྡོང་ཞེས་བྱ་
བ་ནི་ལུས་བརྟན་པར་བྱེད་པ་སྟེ། རྩའི་རྒྱལ་པོ་ཨ་ཝ་དྷཱུ་ཏཱི་ལ་སོགས་
པའི་ནང་ན་གནས་པའི་བྱང་ཆུབ་ཀྱི་སེམས་སོ། །གེ་སར་ཞེས་བྱ་བ་ནི་
འཁོར་ལོ་རྣམ་པ་དྲུག་གི་འདབ་མའོ། །དེ་དག་གི་དབུས་ན་གནས་པ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། 99 •
ནི་ཐིག་ལེ་སྟེ། སྙིང་ག་ཆོས་ཀྱི་འཁོར་ལོའི་དབུས་ན་གནས་པ་ནི་རྟོག་
པ་མེད་པའི་ཐིག་ལེའོ། །དེའང་བསམ་གྱིས་མི་ཁྱབ་པའི་རྒྱུད་ལས། ཤ་
ཡི་འདབ་མ་ཡོངས་སུ་རྫོགས་པའི་ནང༌། །ཀེང་རུས་ཚོགས་ཀྱིས་ཡོངས་
སུ་གང་བར་བྱས། །པདྨ་ཁྲག་གི་མདངས་ཀྱིས་དྲོད་འཛིན་ཏེ། །རྩ་
བརྩེགས་སྡོང་པོའི་ཚུལ་དུ་ངེས་པར་གནས། །གེ་སར་འཁོར་ལོ་དྲུག་གི་
རྣམ་པར་བཀྲམ། །སྡོང་པོ་བྱང་ཆུབ་སེམས་ཀྱིས་ལུས་བརྟན་ཏེ། །ཆོས་
ཀྱི་འཁོར་ལོའི་དབུས་ན་ཐིག་ལེ་མཆོག །ཤིན་ཏུ་ཕྲ་བའི་སྣལ་མའི་ཁ་
དོག་ལྡན། །ཞེས་འབྱུང་བའི་ཕྱིར། རྟོག་པ་མེད་པའི་ཐིག་ལེ་དེ་དག་
གིས་ནི་གཉུག་མའི་དེ་ཁོ་ན་ཉིད་སྐྱེད་པར་བྱེད་དེ། དེ་དག་ནི་ཤིན་ཏུ་
བརྟག་དཀའ་བའི་ཕྱིར་ཟབ་ཅིང་ཕྲ་བའི་སྣལ་མ་སྟེ། རྒྱ་མཚོ་ལྟ་བུའོ། །
དེའང་ཐ་མལ་གྱི་ཤེས་པ་གསལ་བ་དང༌། མི་རྟོག་པ་དང་། བདེ་བ་
ཉམས་སུ་མྱོང་བར་བྱེད་པ་སྟེ། ཆོས་ཀྱི་སྐུ་ཉིད་ཡིན་པའི་ཕྱིར་སྣལ་མའི་
ཁ་དོག་དང་ལྡན་ཞེས་བྱའོ། །དེ་ཉིད་ཀྱི་ངོ་བོ་ཉམས་སུ་ལེན་པ་ལ་ནི་རེ་
དོགས༑།གཉིས་འཛིན། བླང་དོར་གྱི་རྣམ་པ་ཡོད་པ་མ་ཡིན་ཏེ། འབྲས་
བུ་རྣམ་པ་ཐམས་ཅད་ཀྱི་མཆོག་གོ །དེ་བས་ན་ཐ་དད་ཀྱི་བྱེ་བྲག་བོར་
ཞིག །དེ་ཅིའི་ཕྱིར་ཞེ་ན། ཐ་དད་ཀྱི་རྟོག་པས་བསྒྲིབས་པའི་རྨོངས་པ་
དེ་དག་འཁོར་བའི་མྱ་ངན་གྱིས་གདུངས་པས་སྡུག་བསྔལ་བར་འགྱུར་་
ཏེ༑ དེ་ཁོ་ན་ཉིད་ཀྱི་འབྲས་བུ་མེད་པར་མ་བྱེད་ཅིག་ཅེས་བྱ་བའི་དོན་
ནོ༑ །ད་ནི་དཔྱད་པ་དང་མཚུངས་པའི་དཔེ་བརྗོད་པར་བྱ་སྟེ། གང་དུ་

· 100 * Em & king anao
ཚངས་པ་ཁྱབ་འཇུག་མིག་གསུམ་པ། །འཇིག་རྟེན་མ་ལུས་ཐམས་ཅད་
ཞི་བར་འགྱུར། །རིགས་མེད་དག་ལ་མཆོད་གནས་ལས་ཀྱི་མཐའ། །
རྟོག་པ་དེ་ཉིད་ཡང་དག་ཟད་པར་འགྱུར། །ཞེས་བྱ་བའི་དོན་ནི།
གཉུག་མའི་དེ་ཁོ་ན་ཉིད་མ་ཡིན་པའི་ཕྱི་རོལ་པ་དག་གིས་ཀྱང་འདི་་་་་
དག་དང་ཉེ་བར་མཚུངས་པར་གྱུར་ཀྱང་དོན་མེད་པར་འགྱུར།
དག་ཀྱང་ཅི་ཞེ་ན། གང་དུ་ཞེས་བྱ་བ་ནི་ཕྱི་རོལ་པ་རྣམས་ཀྱི་རིགས་
སོ༑།ཚངས་པ་ཁྱབ་འཇུག་མིག་གསུམ་པ། །ཞེས་བྱ་བ་ནི་ལྷ་དབང་ཕྱུག་
ཆེན་པོའི་རྟེན་ལ་བྱའོ། །དེ་དག་གིས་སྨྲ་བའི་ཚུལ་ནི་ལྷ་ཆེན་པོ་དག་ལ་
མཆོད་པ་ཕུལ་ནས་དེ་དག་མཉེས་པར་གྱུར་ན་འཇིག་རྟེན་མ་ལུས་པ་་་
ཐམས་ཅད་ཞི་བ་མྱ་ངན་ལས་འདས་པར་འགྱུར་རོ་ཞེས་བྱ་བ་སྟེ།
འབྲས་བུ་རྫོགས་པའི་སངས་རྒྱས་ཀྱི་རིགས་མེད་པ་དེ་དག་ལ་མཆོད་་་་
པ་ལས་ཀྱི་མཐའི་རྟོག་པ་དེ་ཉིད་ཟད་པར་འགྱུར་ཞེས་ཏེ། འགྱུར་བ་མ་
ཡིན་ཏེ། དོན་མེད་དོ། །དེ་བས་ན་བདག་དང་གཞན་དུ་འཛིན་པ་
ཐམས་ཅད་ཀྱང་ཐ་དད་དུ་རྟོག་པའི་ཕྱིར་དེ་དང་མཚུངས་པ་ཉིད་དོ།
ད་ནི་མི་མཐུན་པ་དེ་ཉིད་དཔེར་བསྒྲུབ་པར་བྱ་སྟེ། གང་དུ་ཞེས་བྱ་བ་
ནི་རྣལ་འབྱོར་པ་གང་གིས་སོ། །ཚངས་པ་ཞེས་བྱ་བ་ནི་ཐ་མལ་གྱི་ཤེས་
པ་སྟེ། དེ་དག་ལ་རྟོག་པའི་སྐྱོན་གྱིས་མ་གོས་པའོ། །སྣང་གྲག་གི་ཆོས་
ཐམས་ཅད་ལ་དེའི་ངོ་བོས་ཁྱབ་པའོ། །བླ་མ་དམ་པ་དག་གིས་བསྟན་
པའི་དོན་དེ་ཉིད་ལ་འཇུག་པར་ནུས་པ་ན་གསལ་བ་དང་། མི་རྟོག་པ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 101 :
དང་༑ བདེ་བའི་མིག་གསུམ་པོ་དང་ལྡན་པ་སྟེ། དེ་དག་རྟོགས་པ་ན་
འཇིག་རྟེན་གྱི་རྣམ་པར་རྟོག་པ་ཐམས་ཅད་མ་ལུས་པར་ཞི་བར་་་་་་་་་
འགྱུར་རོ། །ཞེས་བྱ་བ་ནི་བླ་མ་དམ་པས་གདམས་པའོ། །དེ་དག་ལ་
རིགས་མེད་དེ། ཅིར་ཡང་མ་ཡིན་པའི་ཕྱིར་རོ། །དེ་དག་ལ་སྣང་གྲག་གི་
ཆོས་ཐམས་ཅད་མཆོད་པར་ཕུལ་ཏེ། གཉུག་མའི་ངོ་བོ་ཉིད་ལ་གནས་
ན་ལས་ཀྱི་མཐའི་རྟོག་པ་ཐམས་ཅད་དེ་ཉིད་དུ་ཡང་དག་པར་ཟད་་་་་་
པར་འགྱུར་རོ། །ད་ནི་རྟོགས་པར་དཀའ་བས་གདམས་ངག་ལ་རག་
ལས་པ་བསྟན་པར་བྱ་སྟེ། ཀྱེ་ཧོཿ བུ་ཉོན་མཆོད་པའི་ཚོགས་དང་བྱ་
མང་སྨྲ། །ཡང་དག་གནས་ཤེས་པ་ཞེས་ཟེར་བ་སྟེ། །འགྲོ་བ་འཆད་ཅིང་
འདོན་པ་ལ་སོགས་པས། །དེ་ནི་ཤེས་པར་ནུས་པ་མ་ཡིན་ནོ། །ཞེས་བྱ་
བའི་དོན་ནི། དམ་པ་རྣམས་ཀྱི་གདམས་ངག་ལ་གདམས་པར་བྱ་ཞིང་།
ཐ་སྙད་ཙམ་དོན་དུ་གཉེར་བར་མི་བྱ་སྟེ། དེ་དག་ལ་གདམས་པའི་དོན་
ནོ༑ །བུ་ཞེས་པ་ནི་ཁམས་གསུམ་པ་རྣམས་བོས་ནས། ཡང་དག་པའི་
དོན་ལ་གཞོལ་བ་ལ་དགོད་པའི་ཕྱིར་ཉོན་ཞེས་བྱ་བའོ། །མཆོད་པའི་
ཚོགས་དང་ཞེས་བྱ་བ་ནི་བདུན་རྣམ་པར་དག་པའི་བསོད་ནམས་ཀྱི་་་་
ཚོགས་གསག་པ་ལ་སོགས་པའོ། །བྱ་མང་སྨྲ་ཞེས་བྱ་བ་ནི་དོན་ཆུང་ངུ་
དང་༑ དོན་མེད་པའི་བསྟན་བཅོས་འཆད་པ་དག་གོ།ཡང་དག་གནས་
ཤེས་བྱ་བ་ནི་རྨོངས་པའི་བསམ་གཏན་པ་དག་སྟེ། འགྲོ་བ་ཐ་དད་ཀྱིས་
བརྗོད་པ་དག་འཆད་ཅིང་ཕ་རོལ་པོ་འདོན་པ་ལ་སོགས་པས་བླ་མ་་་་་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། -.j
• 10? +
དམ་པའི་གདམས་ངག་དང་བྲལ་བའི་ཕྱིར་དེ་ཁོ་ན་ཉིད་ཀྱི་དོན་དེ་ནི་་
ཤེས་པར་ནུས་པ་མ་ཡིན་ནོ། །དེ་བས་ན་ཡང་དག་པའི་དོན་ལས་མ་
ཡེངས་ཤིང་ཇི་བཞིན་པའི་དོན་དེ་ཉིད་ལ་བསྒོམ་པར་བྱའོ། །ད་ནི་སྙིང་
པོའི་དོན་དེ་ཉིད་ཤིན་ཏུ་རྟོགས་པར་དཀའ་བར་བསྟན་པར་བྱ་སྟེ། ཀྱེ་
ཧོཿབུ་ཉོན་དེ་ཉིད་སྣ་ཚོགས་ཀྱི། །རོ་འདི་བསྟན་པར་བརྗོད་པ་མ་ཡིན་
ཏེ༑ །བདེ་བའི་གནས་མཆོག་རྟོག་པ་སྤངས་པ་ནི། །འགྲོ་བ་ཉེ་བར་སྐྱེ་
བ་ཇི་བཞིན་ནོ། །བློ་ནི་རྣམ་འགགས་ཡིད་ནི་རབ་ཞི་བར། །གང་དུ་
མངོན་པའི་ང་རྒྱལ་ཆད་པ་ནི། །སྒྱུ་མའི་རང་བཞིན་མཆོག་ཏུ་རྟོགས་པ་
སྟེ༑ དེ་བས་བསམ་གཏན་འཆིང་བ་དེས་ཅི་བྱ། །དངོས་པོར་སྐྱེས་པ་
མཁའ་ལྟར་རབ་ཞི་ན། །དངོས་པོ་སྤངས་ནས་ཕྱི་ནས་ཅི་ཞིག་བྱ། །དེ་
རིང་དཔལ་ལྡན་མགོན་པོས་བསྟན་པ་ཡི། །དབྱེ་བ་རྣམ་སྤངས་དེ་ལ་
གནས་པར་བྱོས། །ཞེས་བྱ་བའི་དོན་ནི། བརྗོད་པར་དཀའ་བའི་དོན་
དེ་ཉིད་ལ་གདམས་པའི་ཕྱིར་ཀྱེ་ཧོ་ཞེས་བྱའོ། །བུ་ཉོན་ཞེས་བྱ་བ་ནི་
སྨོས་པ་ཁོ་ནར་ཟད་དོ། །དེ་ཉིད་ཅེས་བྱ་བ་ནི་རང་བཞིན་གཉུག་མ་ཅི་
ལྟ་བ་ལ་བྱའོ། །དེ་ཉིད་སྣ་ཚོགས་ཀྱི་ངོ་བོར་སྣང་སྟེ། བདེ་བ་ཆེན་པོར་
འགྱུར་བའི་རོ་འདི་ཅིར་ཡང་གྲུབ་པ་མེད་པའི་ཕྱིར་རྗེ་བཙུཔ་་་་་་་་་
རྣམས་ཀྱིས་ཀྱང་བསྟན་པར་བརྗོད་པ་མ་ཡིན་ཏེ། བདེ་བ་ཆེན་པོ་རང་
བཞིན་གྱི་རྟོགས་པ་དང་བྲལ་བའི་གནས་ནི་ཐ་མལ་གྱི་ཤེས་པ་ཉིད་དོ།།
དེ་ཉིད་གོམས་ཤིང་མཆོག་ཏུ་གྱུར་པས་ནི་རྟོག་པ་མ་ལུས་པ་ཐམས་་་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 1.03 ,
ཅད་སྤངས་པའོ། །དེ་དག་ནི་འགྲོ་བ་ཉེ་བར་སྐྱེ་བ་ཇི་བཞིན་པ་སྟེ།
བྱིས་པ་དང་། གཞོན་ནུ་དང༌། ལང་ཚོ་ལ་བབ་པས་སྟོབས་ཡོངས་སུ་
རྫོགས་པར་འགྱུར་བ་བཞིན་དུ་དེ་ཉིད་ཀྱི་དོན་འདི་དག་ཀྱང་མཐོང་་་་་
བ་དང་། མྱོང་བ་དང་། རྟོགས་པ་དང༌། མཐར་ཕྱིན་པ་ལས་ཆོས་ཀྱི་
སྐུའི་སྟོབས་ཡོངས་སུ་རྫོགས་ནས་སྤྲུལ་པའི་སྐུ་དང་། ལོངས་སྤྱོད་
རྫོགས་པར་ཡང་འགྱུར་རོ། །སྐྱེས་བུ་དག་གིས་མི་རྟོག་པ་ལ་བློ་གཏད་
དེ་སྤྲོས་པའི་གཡེང་བ་ནི་རྣམ་པར་འགགས་ནས། ཡིད་ནི་མི་རྟོག་པ་
འབའ་ཞིག་ལ་རབ་ཏུ་ཞི་བར་འགྱུར། འཇིག་རྟེན་པའི་གནས་གང་དུ་
གནས་ཤིང་འདུག་པ་དེ་དག་ཏུ་བདག་ནི་བསམ་གཏན་པ་ཡིན་ནོ་་་་་་
ཞེས་མངོན་པའི་ང་རྒྱལ་ཆད་པ་དེ་ནི་སྒྱུ་མའི་རང་བཞིན་སྣང་ཡང་་་་་་་
མེད་པ་ཙམ་མཆོག་ཏུ་རྟོགས་པ་སྟེ། །དེ་དག་ལ་གཉིས་འཛིན་གྱི་རྣམ་
པར་ཞེན་པས་འཁོར་བར་འཁོར་ཞིང་སྡུག་བསྔལ་འབའ་ཞིག་གི་རྒྱུ་་་་
བྱེད་པ་སྟེ། དེ་བས་ན་བསམ་གཏན་གྱི་འཆིང་བ་དེས་ཅི་ཞིག་བྱའོ། །དེ་
དག་གི་དོན་ཇི་ལྟར་ཡིན་ཞེ་ན།། དངོས་པོར་སྣང་ཞིང་སྐྱེས་པ་དེ་དག་
ཐམས་ཅད་སེམས་ཉིད་ནམ་མཁའི་ངོ་བོ་ལྟ་བུ་ལས་མ་འདས་པ་ཡིན་་་
ཏེ༑ དེ་ལྟར་ངོ་བོ་གཅིག་པ་དེ་དག་ལྷན་ཅིག་སྐྱེས་པའི་ཡེ་ཤེས་ཀྱིས་
རབ་ཏུ་ཞི་ན། དངོས་པོ་ཐམས་ཅད་བདེ་བ་ཆེན་པོའི་ཆོས་ཀྱི་སྐུ་སྟེ། དེ་
དག་སྤངས་ནས་གཞན་ཞིག་ནས་དེ་བཞིན་ཉིད་ཐོབ་པ་མ་ཡིན་པའི་་་་
ཕྱིར་དངོས་པོའི་རྣམ་པར་འཕྲུལ་པར་བརྟགས་ནས་ཕྱི་ནས་དེ་མ་ཡིན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༄། མ་ཡི་
: 104
པའི་ཡེ་ཤེས་སྐྱེའོ་ཞེས་པ་ནི་དོན་མེད་དེ། ལོག་པ་ཡིན་པའི་ཕྱིར་དེས་
ཅི་ཞིག་བྱའོ། །བདག་ཉིད་སྐལ་བ་དང་ལྡན་པའི་དུས་དེ་རིང་ཡིན་པའི་
ཚེ་དཔལ་ལྡན་སངས་རྒྱས་དང་། བླ་མ་དམ་པའི་མགོན་པོས་བསྟན་
པའི་དོན་ཡིད་ལ་བྱར་མེད་པ་དེ་དག་ལ་ངེས་པའི་སྒོ་ནས་ཉམས་སུ་་་་་
མྱོང་ནས། དབྱེ་བའི་རྣམ་པ་ཐམས་ཅད་རོ་གཅིག་སྟེ། ཤུགས་ཀྱིས་
སྤངས་པའི་དོན་དེ་ལ་གནས་པར་བྱོས་ཤིག་ཅེས་བྱ་བའི་དོན་ནོ། །ད་
ནི་སྤྱོད་ལམ་གྱི་རྣལ་འབྱོར་བསྟན་པར་བྱ་སྟེ། མཐོང་དང་ཐོས་དང་
རེག་དང་དྲན་པ་དང་། །ཟོས་སྣོམ་པ་དང་མཆན་ན་གནས་པ་དང་། །
ཅལ་ཅོལ་གཏམ་དང་ལན་སྨྲ་གྱུར་པ་ལ། །སེམས་སོ་ཞེས་ནི་གཅིག་གི་
ངོ་བོ་དང་། །རྣལ་མའི་དེ་བཞིན་རྣམ་པ་ལས་མི་འདའ། །ཞེས་བྱ་བའི་
དོན་ནི། རྣལ་འབྱོར་པ་དག་གིས་འདོད་པའི་ཡོན་ཏན་མི་དགག་ཅིང་
ལོངས་སྤྱོད་པར་བྱ་སྟེ། དེ་དག་ཀྱང་མ་ཞེན་པའི་ཚུལ་དུ་ཆོས་ཀྱི་སྐུ་
གཉུག་མའི་རང་བཞིན་དུ་ཤེས་པར་བྱའོ། །དེའང་མིག་དང་། རྣ་བ་
དང་༑ ལུས་དང་། ཡིད་དང་། ལྕེ་དང་། སྣ་ལ་སོགས་པས་མཐོང་བ་
དང་༑ ཐོས་པ་དང་། རེག་པ་དང་། དྲན་པ་དང་། ཟོས་པ་དང་། སྣོམ་
པ་ཐམས་ཅད་ལ་ཆོས་ཀྱི་སྐུ་བདེ་བ་ཆེན་པོའི་རང་བཞིན་དང་། དེ་
བཞིན་ཉིད་ཀྱི་སྒྲ་དང་། ཅིར་ཡང་མ་ཡིན་པའི་རེག་བྱ་དང་། དབྱེར་མི་
ཕྱེད་པའི་དྲན་པ་དང་། གཉིས་སུ་མེད་པའི་རོ་དང༌། ཐ་མལ་གྱི་ཤེས་
པའི་དྲི་སྟེ། དེ་དག་ཐམས་ཅད་ཀྱང་སེམས་ཉིད་དུ་ལོངས་སྤྱད་པར་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ‧105 ·
བྱའོ། །མཆན་ན་གནས་པ་དང་ཞེས་བྱ་བ་ནི་རྣམ་པར་རྟོག་པ་སྟེ། ཕྱི་
ནང་གི་བྱུང་ཚོར་ཐམས་ཅད་ལ་དྲན་པས་དེ་བཞིན་ཉིད་དུ་ཤེས་པར་་་་
བྱའོ༑ །གཞན་དག་ལ་ཆགས་པ་དང་། ཞེ་སྡང་བ་དང་། བཏང་སྙོམས་
ཀྱིས་ཅལ་ཅོལ་གྱི་གཏམ་དང་བྱ་བ་དག་ལའང་དེ་བཞིན་ཉིད་དུ་ཤེས་་་
པར་བྱའོ། །བདག་ཉིད་ཀྱིས་ལན་སྨྲ་བར་གྱུར་པ་ལའང་སེམས་སོ་ཞེས་
ནི་གཅིག་གི་ངོ་བོ་དང་རྣལ་མའི་དེ་བཞིན་ཉིད་ཀྱི་རྣམ་པ་ལས་མི་་་་་་་
འདའ་བར་བྱའོ། །ད་ནི་བླ་མས་བསྟན་པའི་དོན་ལ་འབད་པར་བྱ་བར་
བཤད་དེ། །གང་ཞིག་བླ་མའི་མན་ངག་བདུད་རྩིའི་ཆུ། །གདུངས་སེལ་
བསིལ་ལྡན་ངོམ་པར་མི་འཐུང་བ། །དེ་ནི་བསྟན་བཅོས་དོན་མེད་མྱ་
ངན་གྱི། །ཐང་ལ་སྐོམ་པས་གདུངས་ཏེ་འཆི་བར་ཟད། །ཅེས་བྱ་བའི་
དོན་ནི། སྐལ་བ་དང་ལྡན་པའི་གང་ཟག་སྐྱེས་པ་དང་བུད་མེད་ཀྱི་ངོ་
བོར་སྣང་བ་གང་ཞིག་གིས་འབྲས་བུ་ཁྱད་པར་ཅན་འཐོབ་པར་བྱེད་་་་
པའི་བླ་མ་དམ་པ་དག་གིས་དོན་ཉེ་བར་འཛིན་པ་སྟེ། མ་ན་ཨ་ས་ར་
ཞེས་བྱའོ། །དེ་དག་གི་དོན་ནི་ཤེས་རབ་དང་སྙིང་རྗེའི་བདག་ཉིད་
འབྲེལ་བ་སྟེ། གཉིས་མེད་ཀྱི་ཡེ་ཤེས་དེ་ཁོ་ན་ཉིད་དོ། །དེ་དག་ནི་དམ་
པའི་མན་ངག་ལས་ཤེས་པར་བྱ་བ་ཉིད་དོ། །དེ་དག་གི་མི་མཐུན་པའི་
ཕྱོགས་སངས་རྒྱས་ཀྱི་ཡེ་ཤེས་བདུད་རྩི་མ་རུངས་པར་བྱེད་པའི་རྩིར་་་་་
གྱུར་པ་ཡིན་ཏེ། དཔེར་ན་ཆུ་ལྟ་བུའོ། །དེ་དག་གིས་ནི་ཉོན་མོངས་པའི་
ཐན་པས་གདུངས་པའི་གདུང་བ་སེལ་ཞིང་། བདེ་བ་ཆེན་པོའི་བསིལ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ོmaམ།3
· 106 "
དང་མ་བཅོས་པར་དྭངས་པའི་དོན་གཉིས་སུ་མེད་པའི་ཚུལ་གྱིས་ངོམ་
པར་མི་འཐུང་བ་དེ་ནི་འཇིག་རྟེན་པའི་བསྟན་བཅོས་དོན་མེད་པའི་་་་
སྡུག་བསྔལ་གྱི་ཁང་བུ་དེ་དག་ལ་གནས་པས་འཁོར་བའི་མྱ་ངན་གྱི་་་་་
ཐང་ལ་བདེ་བ་ཆེན་པོའི་སྐོམ་གྱིས་ཤིན་ཏུ་གདུངས་ཏེ། རྣམ་པར་རྟོག་
པ་ལ་སོགས་པ་བསྐྱེད་པའི་གནས་སུ་དེ་ཁོ་ན་ཉིད་འཆི་བར་ཟད་དོ། །
ད་ནི་དོན་དེ་ཁོ་ན་ཉིད་བསྟེན་པར་བྱ་བའི་ཐབས་བཤད་པར་བྱ་སྟེ།
བླ་མས་བསྟན་པ་མི་ཤེས་ན། །སློབ་མས་གོ་བར་ཡོད་མིན་ཏེ། །ལྷན་
ཅིག་སྐྱེས་པ་བདུད་རྩིའི་རོ། །གང་ཞིག་ཇི་ལྟར་བསྟེན་པར་བྱ། །ཞེས་བྱ་
བའི་དོན་ནི། །བླ་མ་དམ་པས་བསྟན་པའི་ཐབས་ནི་ཐ་མལ་གྱི་ཤེས་པ་
སྟེ༑ མི་ཤེས་པ་བསྟན་པས་ན་མཆོག་གོ །སློབ་མས་རྟོགས་པའི་བདག་
ཉིད་ཀྱང་གོ་བར་བྱ་བ་ཡོད་པ་མ་ཡིན་ཏེ། མིན་པ་ཉིད་ནི་རྟོགས་པའི་
བདག་ཉིད་ཡོངས་སུ་དག་པའོ། །དེ་ཉིད་ཡིན་ནམ་ཞེ་ན། ཡིན་དུ་མེད་
པ་ཡིན་ཏེ། ལྷན་ཅིག་སྐྱེས་པའི་བདུད་རྩིའི་རོ་ནི་སེམས་ཉིད་མ་བཅོས་
པ་རྣལ་མ་སྟེ། གང་ཞིག་ཡིན་ཏེ། མིན་ནོ། །མེད་པའི་དོན་དེ་ཉིད་ཇི་
ལྟར་བསྟན་པར་བྱ་སྟེ། བསྟན་དུ་མེད་དོ། །དམ་པ་དག་གི་གདམས་
ངག་ལས་བྱུང་བ་ནི་བླ་མ་དག་གིས་ཐ་སྙད་དཔག་ཏུ་མེད་པ་བརྗོད་་་་་
ཅིང་དེ་ཁོ་ན་ཉིད་གོ་བར་མ་ནུས་ན་བསྟན་པར་མི་ཤེས་པ་ཉིད་དོ། །དེ་
ལྟ་བུའི་ཟུག་རྔུས་སློབ་མས་གོ་བ་དང་རྟོགས་པ་ཡོད་པ་མིན་ཏེ། དེ་
བས་ན་ལྷན་ཅིག་སྐྱེས་པའི་ཡེ་ཤེས་ཀྱི་བདུད་རྩིའི་རོ་འདི་དག་ནི་གང་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ·107 ·
ཞིག་ཇི་ལྟར་བསྟན་པར་བྱ་ཞེ་ན། ངེས་པས་བྱས་ཤིང་ཐ་མལ་པ་ཉིད་
དོ༑ །ད་ནི་དེ་ལྟར་མ་རྟོགས་པ་དག་གི་སྐྱོན་བསྟན་པར་བྱ་སྟེ། གལ་ཏེ་
ཚད་མར་འཛིན་པའི་དབང་གིས་སུ། །བླུན་པོས་བྱེ་བྲག་རྣམ་པར་
འབྱེད་པ་སྟེ། །དེ་ཚེ་དེ་ནི་གདོལ་པའི་ཁྱིམ་དུ་རོལ། །འོན་ཀྱང་དེ་ལ་དྲི་
མས་མི་གོས་སོ། །ཞེས་བྱ་བའི་དོན་ནི། གལ་ཏེ་འམ། བརྒྱ་ལམ་ན་རྟོག་
གེའི་གང་ཟག་གིས་རྗེས་སུ་དཔག་པ་ཚད་མར་འཛིན་པའི་དབང་གིས་
སུ༑ རྟོག་པ་དེ་དག་གིས་གཉིས་མེད་ཀྱི་ཡེ་ཤེས་དཀྲུགས་པའི་ཕྱིར་བླུན་
པོ་སྟེ། དེ་ཅིའི་ཕྱིར་ཞེ་ན། བདག་གཞན་གྱི་བྱེ་བྲག་རྣམ་པར་འབྱེད་པ་
སྟེ༑ དཔེར་ན་བྲམ་ཟེ་གང་གི་ཚེ་གཙང་མ་དང་བཅས་པའི་ཚེ་ནི་གདོལ་
བའི་ཁྱིམ་དུ་རོལ་པས་སྐྱོན་དང་བཅས་པ་བཞིན་ནོ། །རྣལ་འབྱོར་པ་
བརྟུལ་ཞུགས་ཀྱི་སྤྱོད་པ་ལ་འཇུག་པ་དག་གམ། གདོལ་པ་དག་གིས་དེ་
དག་གི་ཁྱིམ་དུ་འོངས་ཀྱང་འོན་ཀྱང་དེ་ལ་སྐྱོན་གྱི་དྲི་མས་མི་གོས་སོ། །
ད་ནི་ནན་ཏན་དང་བཅས་པས་ཐེ་ཚོམ་མེད་པར་བསྒྲུབ་པར་བསྟན་་
པར་བྱ་སྟེ། གང་ཚེ་སློང་བའི་སྲང་ཁའི་ཁམ་ཕོར་གྱིས། །བདག་ཉིད་
རྒྱལ་པོར་སླར་ཡང་ཅི་བྱར་ཡོད། །མྱ་ངན་འདས་པ་ལ་གནས་སྲིད་པར་
མཛེས༑ །ནད་གཞན་དག་ལ་སྨན་གཞན་གཏང་མི་བྱ། །བསམ་དང་
བསམ་བྱ་རབ་ཏུ་སྤངས་ནས་སུ། །ཇི་ལྟ་བུ་ཡི་ཚུལ་དུ་གནས་བྱ་ཞིང་། །
བླ་མའི་ལུང་ལ་བསྒྲིམས་ཏེ་གུས་འབད་ན། །ལྷན་ཅིག་སྐྱེས་པ་འབྱུང་
བར་ཐེ་ཚོམ་མེད། །ཅེས་བྱ་བའི་དོན་ནི། གང་གི་ཚེ་གྲོང་ཁྱེར་པ་དག་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ་
· 108 *
གིས་རིགས་ངན་གྱི་སྤྱོད་པས་རྒྱུ་བ་ན། སློང་བའི་ཟས་ཀྱི་བྱ་བ་བྱེད་
པའི་ཕྱིར་སྲང་ཁར་བོར་བའི་ཁམ་ཕོར་གྱི་དུམ་བུ་དགོས་པ་ཡིན་གྱི། དེ་
དག་གིས་བདག་ཉིད་རྒྱལ་པོར་གྱུར་པའི་མཐུས་བསོད་ནམས་ཀྱི་་
བདག་ཉིད་ཡོངས་སུ་དག་པ་དག་རྙེད་པའི་ཕྱིར་ཟས་ཀྱི་བྱ་བ་བྱས་་་་་་་
ཟིན་ཏེ། བོར་བའི་ཁམ་ཕོར་གྱི་དུམ་བུ་དེ་དག་གིས་བདག་ཉིད་རྒྱལ་པོ་
ལ་སླར་ཡང་ཅི་བྱར་ཡོད་དེ། མེད་དོ། །དེ་བཞིན་དུ་ཐ་སྙད་ཀྱི་རྟོག་
པའི་དབང་གིས་བརྟགས་པའི་ལས་དང་བྱ་བ་དག་ནི་བདེ་བ་ཆེན་་་་་་་
པོའི་རོ་དང་བྲལ་བའི་ཕྱིར་རྨོངས་པའི་སྤྱོད་པ་དག་གིས་རྒྱུ་བ་དག་ལ་་
འཁོར་བའི་བདེ་བ་ཅུང་ཟད་ཙམ་གྱིས་བསྐྱེད་པས་དགོས་པ་སྟེ།
བདག་ཉིད་རེ་བ་དང་དོགས་པ་དང་བྲལ་བའི་དོན་དེ་ཁོ་ན་ཉིད་་་་་་་་་
རྟོགས་ནས་ཐ་སྙད་ཀྱི་རྣམ་པར་གཞག་པ་ནི་མི་དགོས་ཏེ། དེ་ནི་ཟུག་
རྔུ་ཡིན་པའི་ཕྱིར་རོ། །དེ་ལྟར་རྟོགས་པ་དེ་དག་ནི་མྱ་ངན་ལས་འདས་
པ་ལ་གནས་པ་སྟེ། དེ་ཉིད་གཞན་དུ་མི་བརྗོད་ཅིང་སྲིད་པར་མཛེས་
པའོ༑ །དེ་ལས་གཞན་དུ་ནི་བརྗོད་པར་མི་བྱ་སྟེ། དཔེར་ན་ནད་གཞན་
ཏེ༑ ཚ་བ་ལྟ་བུ་དག་ལ། སྨན་གཞན་ཏེ། ཚ་བ་ལྟར་གཏང་བར་མི་བྱ་བ་
བཞིན་དུ། རྣམ་པར་རྟོག་པའི་ནད་དག་ལ་ཐ་སྙད་ཀྱི་རྟོག་པ་གཞག་
པར་མི་བྱ་བ་ཉིད་དོ། །དེ་དག་ལ་ཇི་ལྟར་འབད་པར་བྱ་ཞེ་ན། བསམ་
པ་དང་བསམ་བྱའི་གཉིས་འཛིན་གྱི་རྟོག་པ་རབ་ཏུ་སྤངས་ནས་སུ།
སེམས་རྣལ་མ་ཇི་ལྟ་བུའི་ཚུལ་དུ་གནས་པར་བྱ་ཞིང་། །སེམས་མ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 109 ·
བཅོས་པ་བླ་མའི་མཆོག་དང་སྣང་སྲིད་བདེ་བ་ཆེན་པོའི་ལུས་ལ་དྲན་་་
པས་བསྒྲིམས་ཏེ། སྤྱོད་ལམ་རྣམ་པ་བཞིའི་ཚུལ་དུ་མ་ཡེངས་པའི་རྣམ་
པས་གུས་པར་འབད་ན་ལྷན་ཅིག་སྐྱེས་པའི་ཡེ་ཤེས་འབྱུང་བར་ཐེ་་་་་་་
ཚོམ་མེད་དོ། །ད་ནི་ཇི་ལྟར་མཚོན་པར་མི་ནུས་པ་བསྟན་པར་བྱ་སྟེ།
ཁ་དོག་ཡོན་ཏན་ཡི་གེ་དཔེ་སྤངས་ནས། །སྨྲ་རུ་མི་བཏུབ་དེ་ནི་གང་
གིས་མཚོན། །གཞོན་ནུའི་བདེ་བ་སྙིང་ལ་ཞེན་པ་བཞིན། །དབང་ཕྱུག་
དམ་པ་རང་བཞིན་མེད་པ་སྟེ། །དེ་ནི་སུ་ལའང་བསྟན་པར་བྱ་ནུས་
སམ༑།ཞེས་བྱ་བའི་དོན་ནི། ཐ་མལ་གྱི་ཤེས་པ་དངོས་ཀྱི་མཚན་ཉིད་དེ་
དག་ལ་ཁ་དོག་མེད་དེ། མཚན་མ་དང་བྲལ་བའོ། །ཡོན་ཏན་མེད་དེ།
རེ་བ་དང་བྲལ་བའོ། །ཡི་གེ་མེད་དེ།བརྗོད་པར་བྱ་བ་དང་བྲལ་བའོ། །
དཔེས་མཚོན་པར་མི་ནུས་ཏེ། བསྒྲུབ་བྱ་དང་བྲལ་བའོ། །དེ་དག་
ཐམས་ཅད་ཤུགས་ཀྱིས་སྤངས་ནས་དོན་ཆེན་པོ་དེ་དག་སྨྲ་རུ་མི་་་་་་་་་་
བཏུབ་པ་སྟེ། དེ་ནི་གང་གིས་ཀྱང་མཚོན་པར་ནུས་པ་མ་ཡིན་ནོ། །
ཉམས་སུ་མྱོང་དུའང་ཡོད་པ་མ་ཡིན་ནམ་ཞེ་ན། བུ་མོ་ལོ་བཅུ་དྲུག་
ལོན་པའི་བདེ་བ་སྙིང་ལ་ཞེན་པ་བཞིན་དུ། མྱོང་དུ་ཡོད་ཀྱང་བརྗོད་
པའི་ཐ་སྙད་ཀྱིས་གཏན་ལ་དབབ་ཏུ་ཡོད་པ་མ་ཡིན་ནོ། །དེ་ལྟར་
རྟོགས་པ་དེ་ནི་ས་བཅུའི་དབང་ཕྱུག་དམ་པ་སྟེ། དེའི་ངོ་བོ་ནི་རང་
བཞིན་མེད་པའོ། །དེའི་ཕྱིར་དེ་ནི་སུ་ལའང་བསྟན་པར་བྱ་བར་ནུས་
སམ་སྟེ། མི་ནུས་པ་ཉིད་དོ། །ད་ནི་བརྟགས་པས་བརྟག་བྱ་ཐིམ་ཞིང་དེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།-110 ,
དང་བྲལ་བར་བསྟན་པར་བྱ་སྟེ། དངོས་དང་དངོས་མེད་ཡོངས་སུ་
བཅད་པ་གང༌། །དེར་ནི་འགྲོ་བ་མ་ལུས་རབ་ཐིམ་འགྱུར། །གང་ཚེ་
ཡིད་ནི་བཅོས་པ་མེད་པ་ཡིས། །མི་གཡོ་བརྟན་པར་རང་བཞིན་གནས་
པ་དེར། །དེའི་ཚེ་འཁོར་བའི་དངོས་པོ་རང་གྲོལ་འགྱུར། །གང་ཚེ་
བདག་གཞན་ཡོངས་སུ་ཤེས་མེད་ན། །དེ་ཚེ་བླ་མའི་ལུས་སུ་གྲུབ་པ་
ཉིད༑ །དེ་ལྟར་བསྟན་པ་ཉིད་ལ་ངེས་རྟོགས་པར། །མ་འཁྲུལ་པ་ཡི་ངོ་
བོར་རྫོགས་སངས་རྒྱས། །རང་གིས་རང་ལ་ལེགས་པར་ཤེས་པར་བྱ། །
ཞེས་བྱ་བའི་དོན་ནི། དངོས་དང་སྟེ། བེམ་པོའི་རྣམ་པ་དག་གོ །དངོས་
མེད་པ་ནི་རིག་པའི་རྣམ་པ་དག་གོ །བེམ་རིག་རྣམ་པ་གཉིས་ཡོངས་སུ་
བཅད་པ་གང་ཡིན་པ་དེ་ཉིད་དོ། །དེ་ལྟར་རྟོགས་པའི་ངང་དེར་ནི་
རྣམ་པར་རྟོག་པ་ལས་བྱུང་བའི་འགྲོ་བ་མ་ལུས་པ་རབ་ཏུ་ཐིམ་པར་་་་
འགྱུར་རོ། །གང་གི་ཚེ་རྣལ་འབྱོར་པའི་ཡིད་ནི་བཅོས་པ་མེད་པའི་
བདག་ཉིད་ཡོངས་སུ་རྫོགས་པ་མེད་པ་དེའི་ཚེ་ཕྱི་ནང་གི་རྣམ་པར་་་་་”
རྟོག་པས་མི་གཡོ་བ་དང་། དེ་ཁོ་ན་ཉིད་ཀློང་དུ་གྱུར་པ་བརྟན་པ་དང་།
སྤྱོད་ལམ་རྣམ་པ་བཞིར་ཁྱད་པར་མེད་པར་རང་བཞིན་གྱིས་གནས་པ་
དེར༑ དེའི་ཚེ་འཁོར་བའི་དངོས་པོ་ཐམས་ཅད་རང་གྲོལ་བར་འགྱུར་
རོ༑ །དེ་ལྟར་ཉམས་སུ་མྱོང་བའི་རྟགས་ནི་བདག་དང་གཞན་དུ་རྟོག་པ་
ཡོངས་སུ་ཤེས་པ་མེད་པ་སྟེ། དེ་ལྟར་རྟོགས་ན་བླ་ན་མེད་པ་བླ་མ་ཆེན་
པོའི་ལུས་སུ་གྲུབ་པ་ཉིད་དོ། །དེ་ལྟར་བླ་མ་དམ་པས་བསྟན་པ་ཉིད་ལ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 111 ·
ངེས་པར་རྟོགས་ན་མ་འཁྲུལ་པའི་ངོ་བོར་མངོན་པར་རྫོགས་པར་་་་་་་
སངས་རྒྱས་པ་ཉིད་དོ། །དེའང་གཞན་ལ་རག་ལས་པས་གོ་བ་མ་ཡིན་
ཏེ༑ རང་གི་སེམས་ཉིད་ཀྱིས་རང་གི་སེམས་ཉིད་ལ་བསྟན་ལ་ལེགས་
པར་ཤེས་པར་བྱ་བ་ཉིད་དོ། །ད་ནི་ཇི་ལྟར་ཡང་མ་ཡིན་པ་བསྟན་པར་
བྱ་སྟེ། རྡུལ་མེད་རྡུལ་བྲལ་མ་ཡིན་སེམས་ཀྱང་མིན། །དངོས་པོ་དེ་དག་
གདོད་ནས་ཞེན་པ་མེད། །མདའ་བསྣུན་གྱིས་སྨྲས་དེ་ཙམ་ཞིག་ཏུ་ཟད།།
ཀྱེ་ཧོཿ མ་ལུས་དྲི་མེད་དོན་དམ་ཤེས་པར་བྱོས། །ཞེས་བྱ་བའི་དོན་ནི།
དེ་ཁོ་ན་ཉིད་གཉུག་མའི་ངོ་བོ་ཉིད་ལ་རྣམ་པར་རྟོག་པའི་རྡུལ་མེད་་་་་
དོ༑།རྡུལ་དེ་དག་དང་བྲལ་བའང་མ་ཡིན་ནོ། །སྣང་བ་དང་སེམས་ཀྱང་
མ་ཡིན་ནོ། །དེ་ལྟར་སྣང་བའི་དངོས་པོའོ། །འདི་དག་ནི་གདོད་མ་ནས་
ཞེན་པ་མེད་པ་ཉིད་དོ། །དེས་ནི་ཅིར་ཡང་མ་ཡིན་པའི་དོན་ཉམས་སུ་
མྱོང་བར་ནུས་སོ། །བདག་ནི་རང་བཞིན་གྱིས་མཚོན་ཆ་ཅན་ཏེ།
མདའ་བསྣུན་གྱིས་སྨྲས་པ་དེ་ཙམ་ཞིག་ཏུ་ཟད་དོ། །དེ་བས་ན་ཤིན་ཏུ་
ངོ་མཚར་བའི་དོན་དེ་ཀྱེ་ཧོཿ ཞེས་བྱའོ། །དེ་དག་ཀྱང་ཅི་ཞེ་ན། སྣང་བ་
མ་ལུས་པ་ནི་ལྷན་ཅིག་སྐྱེས་པའོ། །སེམས་ལ་ནི་དྲི་མ་མེད་དེ། དེ་ཉིད་
དོ༑ །ལྷན་ཅིག་སྐྱེས་པའི་ཡེ་ཤེས་ནི་དོན་དམ་པ་སྟེ། དེ་དག་ཤེས་པར་
བྱོས་ཤིག ད་ནི་བརྟགས་པས་མི་རྟོགས་པར་བསྟན་པར་བྱ་སྟེ། ཁྱིམ་ན་
ཡོད་པ་ཕྱི་རོལ་སོང་ནས་འཚོལ། །ཁྱིམ་བདག་མཐོང་ནས་ཁྱིམ་མཚེས་
དག་ལ་འདྲི། །མདའ་བསྣུན་གྱིས་སྨྲས་བདག་གིས་ཤེས་པར་བྱོས། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ད
· 112 .
བླུན་པོའི་བསམ་གཏན་བསམ་བྱ་བརྗོད་པ་མིན། །གལ་ཏེ་བླ་མས་
བསྟན་ཅིང་རྟོག་པས་བརྟགས། །བདེན་པ་ཐམས་ཅད་ཤེས་པར་བྱས་
གྱུར་ཀྱང་། །དེ་དག་ཡོངས་སུ་བརྟགས་པས་དེ་མ་རྟོགས། །མ་རྟོགས་
རྟོག་པས་ཐར་པ་ཐོབ་བམ་ཅི། །ཡུལ་རྣམས་བགྲོད་ཅིང་གདུངས་པས་
ཉེན་བྱས་ཀྱང་། །ལྷན་ཅིག་སྐྱེས་པ་མི་རྙེད་སྡིག་པར་འཛིན། །ཞེས་བྱ་
བའི་དོན་ནི། སྣང་སྲིད་ཐམས་ཅད་ཀྱི་ཁྱིམ་གྱི་དོད་པོ་ནི་གཉུག་མའི་
སེམས་ཏེ། དེ་ནི་རང་གི་ཁྱིམ་ན་ཡོད་པའོ། །དེ་ལྟར་མ་རྟོགས་པའི་ཕྱིར་
ཕྱི་རོལ་ཏུ་སོང་ནས་འཚོལ་ལོ། །དེ་སྟོན་པར་བྱེད་པའི་བླ་མ་དམ་པ་ནི་
ཁྱིམ་བདག་སྟེ། དེས་བསྟན་པའི་ཞལ་གྱི་བདུད་རྩི་དེ་དག་མཐོང་ཞིང་
མྱངས་ནས་འབྲས་བུ་དང་དོན་ཆེན་པོར་འགྱུར་བ་བོར་ཏེ།  ོ ཁྱིམ་
མཚེས་པ་ལྟ་བུའི་ཕྱི་རོལ་པ་དང་། དེ་དང་མཚུངས་པ་དག་ལ་འདྲིའོ། །
མདའ་བསྣུན་གྱིས་སྨྲས་པ་ནི་གཞན་ལ་དྲིར་ཡོད་པ་མ་ཡིན་ཏེ། བདག་
ཉིད་ཀྱིས་བདག་ཉིད་ལ་ཤེས་པར་བྱོས་ཤིག འདི་དག་ནི་གཏི་མུག་
ཆེན་པོ་ཡིན་པས་བླུན་པོའི་བསམ་གཏན་ཏེ། བསམ་བྱ་དང་བརྗོད་བྱ་
མིན་པས་དོན་དེ་སྟོན་པར་བྱེད་པའི་ཚིག་གིས་གཏན་ལ་མི་འབེབས་་་་་
ཤིང༌༑ མ་འབྲེལ་བའི་ཕྱིར་མི་ཤེས་སོ། །གལ་ཏེ་བློ་དམན་པ་དག་གིས་
བླ་མས་བསྟན་དུ་ཡོད་པས་བསྟན་ཅིང༌། སློབ་པ་པོས་བརྟག་ཏུ་ཡོད་
པའི་རྟོག་པས་བརྟགས་པའི་གཏན་ཚིགས་ཀྱི་སྒོ་ནས་རྣམ་པར་རྟོག་་་་་
པའི་བསམ་གཏན་ལ། བདེན་པ་ཐམས་ཅད་ཤེས་པར་བྱས་པར་གྱུར་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 113 .
ཀྱང་༑ དེ་ནི་བདག་དང་བདག་གིར་འཛིན་པ་དང་མ་བྲལ་བ་སྟེ། དེ་
དག་གིས་ཡོངས་སུ་བརྟགས་པས་དེ་མ་རྟོགས་སོ། །མ་རྟོགས་པའི་དོན་
དེ་ཉིད་ནི་རྟོགས་པ་ཆེན་པོ་སྟེ། དེ་དག་ཡོངས་སུ་དོར་ནས་གཞན་ཞིག་
བརྟགས་པས་ཐར་པ་དང་བདེ་བ་ཐོབ་བམ་ཅི་སྟེ། མི་འཐོབ་བོ། །དེ་
ཅིའི་ཕྱིར་ཞེ་ན། རྣམ་པར་རྟོག་པས་ཡུལ་རྣམས་རྟོག་པ་དེ་ཉིད་དུ་
འཁོར་ཏེ་སྤང་བྱ་དང་སྤོང་བྱེད་ཀྱི་སྒོ་ནས་བགྲོད་ཅིང༌། ཚུལ་ཁྲིམས་
དང་བརྟུལ་ཞུགས་ཀྱི་སྒོ་ནས་གདུངས་པས་ཉེན་པར་བྱས་ཀྱང་ལྡན་་་་
ཅིག་སྐྱེས་པའི་ཡེ་ཤེས་མི་རྙེད་དེ། དེ་ཅིའི་ཕྱིར་ཞེ་ན། རྣམ་རྟོག་གིས་
སྡིག་པར་འཛིན་པའི་ཕྱིར་རོ། ། ད་ནི་དཔེ་ཁྱད་པར་ཅན་གྱི་སྒོ་ནས་
བསྟན་པར་བྱ་སྟེ། ཡུལ་རྣམས་བསྟེན་པས་ཡུལ་གྱིས་མི་གོས་ཏེ། །
ཨུཏྤལ་བླངས་ཀྱང་ཆུ་ཡིས་མི་ཆགས་བཞིན། །འདི་ལྟར་རྩ་བ་རླུང་གིས་
སྐྱབས་སུ་འགྲོ། །རླུང་རྣམས་དེ་ཉིད་ཡིན་པས་ཞི་བར་ནུས། །ཞི་བ་མེད་
དེ་དེ་ཉིད་རྟོག་པས་འགྲུབ། །རྟོགས་དུས་གྲུབ་པ་མེད་དེ་ཚིག་ཏུ་ཟད། །
དུག་གི་སྔགས་ཅན་དུག་གི་ག་ལ་ཚུགས། །ལྷ་ལ་མཆོད་པ་ཁྲི་ཕྲག་སྦྱིན་
བྱས་ཀྱང༌། །བརྟགས་ཏེ་འབྲས་བུ་ལོགས་སུ་གྲུབ་འདོད་པས། །དེ་ཉིད་
བདག་ལ་འབྲས་བུ་དེ་མེད་དེ། །བདག་ཉིད་འཆིང་འགྱུར་དེ་ཡིས་ཅི་
ཞིག་བྱ། །དེ་ལ་གོམས་པས་གྲོལ་བར་མི་འགྱུར་ཞིང༌། །དེ་འདྲས་འཁོར་
བ་འདི་འདྲ་ཆད་མིན་ཏེ། །འདིར་གོམས་མ་རྟོགས་མ་ལུས་བརྒལ་མ་
ཡིན༑ །མིག་ནི་མི་འཛུམ་སེམས་ནི་འགག་པ་དང༌། །རྣམ་ཤེས་རླུང་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། 'SA p
: 114 :
འགོག་པ་ནི་བླ་མས་རྟོགས། །ཞེས་བྱ་བའི་དོན་ནི། དཔེར་ན་འཇིག་
རྟེན་བདག་གི་ཤེས་པ་ནི་ཆགས་སྡང་ལ་མངོན་པར་ཞེན་པ་སྟེ། དབང་
པོ་རྣམ་པ་ལྔ་ཡུལ་རྣམས་ལ་བསྟེན་ཅིང་བལྟས་པས་ཡུལ་གྱིས་འཁོར་་་་
བར་མི་འགྱུར་ཞིང་། ཁྱད་པར་དུ་ཞེན་ཅིང་ཆགས་པས་མི་གོས་ཏེ། མི་
འབྲལ་བར་འགྱུར་བ་བཞིན་དུ། སྣང་སྲིད་ཐམས་ཅད་ནི་བདེ་བ་ཆེན་
པོའི་རོས་ཁྱབ་པའི་ཕྱིར་དེ་དག་ལ་ཐ་མལ་གྱི་ཤེས་པས་བལྟས་ཤིང་་་་་་
བརྟགས་ན་ཁྲོས་པར་མི་འགྱུར་ཏེ། ཤིན་ཏུ་སྤྲོ་བའོ། །དེ་དག་འཁོར་བ་
ལ་ཆགས་པའི་སྐྱོན་དུ་མི་འགྱུར་རམ་ཞེ་ན། དཔེར་ན་ཨུཏྤ་ལ་ཆུའི་ནང་
ནས་བླངས་ཀྱང་ཆུའི་ཉེས་པས་མི་ཆགས་པ་བཞིན་དུ། དེ་ཉིད་ཀྱང་
དེའི་ངོ་བོ་དང་མཚུངས་སོ། །རྨོངས་པ་དག་གིས་རྩ་བ་བྱང་ཆུབ་ཀྱི་
སེམས་འདི་དག་རྟོག་པའི་རྟ་རླུང་གིས་བཅིངས་ཏེ། དེ་དག་གིས་
སྐྱབས་སུ་འགྲོ་བར་བྱེད་དོ། །དེ་ནི་མ་ཡིན་ཏེ། འདི་དག་གི་ཚུལ་ནི་
རྟོག་པ་དང་རླུང་རྣམས་ཐ་མལ་གྱི་ཤེས་པ་དེ་ཉིད་ཀྱི་ངོ་བོ་ཡིན་པས་་་་
དེ་ལ་གནས་ན་ངང་གིས་ཞི་བར་ནུས་སོ། །ཞི་བར་བྱ་བ་འདི་སྐྱོན་དང་
བཅས་པའོ་ཞེ་ན། ཞི་བ་ནི་མེད་དེ། དེ་ཁོ་ན་ཉིད་རྟོགས་པས་གྲུབ་
པའོ༑ །དེ་དག་ཀྱང་གྲུབ་ཏུ་ཡོད་པ་མ་ཡིན་ཏེ། གཉིས་མེད་ཀྱི་ཡེ་ཤེས་
རྟོགས་པའི་དུས་དེ་ཉིད་ལ་སྨྲས་པ་སྟེ། དངོས་པོ་རང་གི་མཚན་ཉིད་ལ་
ནི་གྲུབ་པ་མེད་དེ། སློབ་པ་པོའི་བློ་ལ་ནི་བརྗོད་པར་བྱ་བའི་ཕྱིར་ཚིག་
ཙམ་དུ་ཟད་དོ། །དེ་དག་ལ་རྩོད་དེ། འཁོར་བ་ནི་ཟས་དུག་ཅན་གྱི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། *· 115 ·
རྣམ་པ་ལྟ་བུ་སྟེ། གནོད་པ་འབའ་ཞིག་བྱེད་པའི་ཕྱིར་རྟོགས་པ་ཙམ་
གྱིས་གྲུབ་པ་ནི་མི་རིགས་སོ། །དེ་ལྟར་ཡིན་ན་ནི་སེམས་ཅན་ཐམས་
ཅད་ཀྱིས་ཀྱང་སྐད་ཅིག་ཙམ་དུ་རྟོགས་སུ་རུང་བའི་ཕྱིར་སངས་རྒྱས་་་་
ཐོབ་པར་ཐལ་ལོ། །དེ་ལྟར་མ་ཡིན་ན་ནི་ཆོས་ཀྱི་སྐུ་གཉུག་མ་སེམས་
ཅན་གྱི་རྒྱུད་ལ་ཡོད་ཅེས་པ་དང་འགལ་ལོ། །མེད་ན་ནི་མ་ཐོབ་པར་
བྱེད་པ་ཡིན་པའི་ཕྱིར་འཁོར་བ་ཡོངས་སུ་དོར་བ་ལས་མྱ་ངན་ལས་་་་་་
འདས་པ་ཐོབ་པར་བྱེད་པར་རིགས་སོ། །དེ་ལྟར་ཡིན་ན་ནི་སེམས་ཅན་
ཐམས་ཅད་དཀའ་ཐུབ་དང་དཀའ་སྤྱད་ཀྱིས་འགྲུབ་པར་འགྱུར་རོ། །
དེ་དག་ངོ་བོ་གཅིག་པ་ནི་མི་རིགས་ཏེ། མུན་པ་དང་སྣང་བ་བཞིན་ནོ། །
དེ་བས་ན་འདི་དག་སྐྱོན་དང་བཅས་པར་འགྱུར་རོ་ཞེ་ན། མ་ཡིན་ཏེ།
དཔེར་ན་དུག་གིས་སེམས་ཅན་འཆི་བར་ནུས་ཀྱང་། དུག་གི་སྔགས་
ཅན་དེ་དག་དུག་གིས་ག་ལ་ཚུགས་ཏེ། དེ་དེ་ཉིད་ཀྱི་སྨན་དུ་འགྱུར་རོ། །
དེ་བས་ན་ངོ་བོ་གཅིག་པ་ལ་འགལ་བ་མེད་དེ། དུག་ལོགས་སུ་སོང་
བའམ༑ སྨན་གཞན་ནས་བྱུང་བ་མེད་དེ། དེ་ཉིད་དེའི་ངོ་བོར་འགྱུར་
བ་བཞིན་དུ། རྣམ་པར་རྟོག་པ་ལོགས་སུ་དོར་ཞིང༌། བདེ་བ་ཆེན་པོ་
གཞན་ནས་ཐོབ་པ་ནི་མ་ཡིན་ཏེ། བླ་མ་དམ་པའི་གདམས་ངག་གིས་ཐ་
མལ་གྱི་ཤེས་པ་ཉམས་སུ་མྱངས་པ་དེ་ཉིད་དེའི་ངོ་བོར་གྱུར་ཏེ།
བས་ན་སེམས་ཅན་ཐམས་ཅད་ཀྱི་རྒྱུད་ལ་ཡེ་ཤེས་དེ་ཁོ་ན་ཉིད་གནས་་
ཏེ༑ དེ་དག་གི་མཐུས་སྐད་ཅིག་མར་ཉམས་སུ་མྱོང་སྲིད་ཀྱང་། ཇི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༅།|:ཀྱི
- 116 ·
བཞིན་པ་མ་མྱངས་པས་གྲོལ་བར་མི་ནུས་པ་དག་གོ །དེ་ཉིད་ཉམས་སུ་
མྱངས་བས་ན་སྐད་ཅིག་མ་དེ་ཉིད་ལ་སངས་རྒྱས་པར་འགྱུར་རོ། །དེ་
ལྟར་མ་རྟོགས་པ་རྣམས་ཀྱིས་བརྟགས་པའི་ལྷ་ལ་མཆོད་པ་ལོ་ཁྲི་ཕྲག་་་་
འབུམ་རྣམས་སུ་མཆོད་ཅིང་། སེམས་ཅན་ཐམས་ཅད་ལ་སྦྱིན་པར་
བྱས་ཀྱང་། རྣམ་པར་རྟོག་པས་བརྟགས་ཏེ་འབྲས་བུ་ལོགས་སུ་གྲུབ་
པར་འདོད་པའི་ཕྱིར་དེ་ཉིད་དང་བྲལ་ཏེ། བརྟགས་པའི་བདག་ལ་
མངོན་པར་ཞེན་པས་ཆོས་ཀྱི་སྐུའི་འབྲས་བུ་དེ་མེད་དེ། མི་འབྱུང་ངོ་། །
དེ་བས་ན་གཉིས་འཛིན་དང་བྲལ་བ་ནི་དེ་ཁོ་ན་ཉིད་རྟོགས་པ་སྟེ།
གཉིས་འཛིན་དང་བཅས་པ་ནི་བདག་ཉིད་འཆིང་བར་འགྱུར་བའི་་་་
ཕྱིར་དེས་ཅི་ཞིག་བྱའོ། །དེ་བས་ན་དེ་ལ་གོམས་པས་གྲོལ་བར་མི་
འགྱུར་ཞིང་། དེ་འདྲ་བའི་སྤྱོད་པས་འཁོར་བའི་སྡུག་བསྔལ་འདི་འདྲ་
བའང་ཆད་པ་མིན་ཏེ། འདི་ལ་འདིས་ཉིད་དུ་འདིར་གོམས་པར་བྱས་
པས་མི་རྟོག་པའི་རྣམ་པར་རྟོག་པ་འཁོར་བ་པས་མ་རྟོགས་པའི་་
བདག་ཉིད་མ་ལུས་པ་བརྒལ་དཀའ་བ་འདི་ཉིད་ག་ལ་བརྒལ་བར་་་་་་་་
འགྱུར་བའང་མ་ཡིན་ནོ། །ཇི་ལྟར་སྤྱད་པར་འགྱུར་ཞེ་ན། མིག་གི་མི་
འཛུམ་སྟེ། ཅིར་སྣང་ཕྱག་རྒྱ་ཆེན་པོའི་བདག་ཉིད་དང་། ཐ་མལ་གྱི་
ཤེས་པ་ཉམས་སུ་མྱངས་པས་སེམས་ནི་ངང་གིས་འགགས་པ་དང༌། ཕྱི་
ནང་གི་བྱུང་ཚོར་ཞི་བར་འགྱུར་ཏེ། སྐད་ཅིག་མ་དེ་ཉིད་ལ་རྣམ་པར་
ཤེས་པའི་རྟ་རླུང་གི་བདག་ཉིད་ཤུགས་ཀྱིས་འགོག་པར་བྱེད་པ་ནི་བླ་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ·117 ·
མས་བསྟན་པའི་བླ་མ་ཆེན་པོ་དག་ལས་རྟོགས་སོ། །ད་ནི་འདུ་ཤེས་པ་
བཅིངས་པས་མི་གྲོལ་བར་འགྱུར་བར་བསྟན་པར་བྱ་སྟེ། གང་ཚེ་རླུང་
རྒྱུ་བ་དེ་མི་གཡོ་སྟེ། །དེ་ཡི་ཚེ་ན་འཆིང་བས་ཅི་བྱར་ཡོད། །ཅེས་བྱ་བའི་
དོན་ནི། །དུས་གང་གི་ཚེ་བླ་མ་དམ་པ་དེ་ཉིད་དང་བྲལ་བའི་ཚེ་རྣམ་
པར་རྟོག་པ་བཀག་སྟེ། སྟེང་འོག་གི་རླུང་རྒྱུ་བ་བཀག་སྟེ། དེ་རྟོག་པ་ལ་
མི་གཡོ་སྟེ། མི་རྟོག་པ་འབའ་ཞིག་ལ་གནས་པའི་ཕྱིར་བསྒོམ་བྱ་དང་
སྒོམ་བྱེད་དུ་རྟོག་ཅིང་། ཐབས་དང་འབྲས་བུ་འཐོབ་པར་འདོད་པ་
དེའི་ཚེ་ན་འཆིང་བར་འགྱུར་ཏེ། དེ་དག་གིས་ཅི་བྱར་ཡོད་དོ། །ད་ནི་
དེ་ཉིད་དུ་ཤེས་པས་གྲོལ་བར་འགྱུར་བར་བསྟན་པར་བྱ་སྟེ། ཇི་སྲིད་
དབང་པོ་ཡུལ་ལ་ལྷུང་བ་ན། །དེ་སྲིད་རང་ཉིད་ལས་ནི་རབ་ཏུ་རྒྱས། །
ཁྱེད་ཅག་ད་ལྟ་ཅི་བྱེད་སེམས་ལ་ལྟོས། །གར་འགྲོ་སོམས་དང་ཀྱེ་ཧོཿ
དཔའ་བོ་རྣམས། །དེ་ནི་ཤིན་ཏུ་དགའ་བའི་དགོངས་པས་ཞུགས། །
གང་ཞིག་གང་ན་གནས་པའི་མི་རྣམས་ནི། །དེ་སྲིད་རང་ཉིད་ཡིན་པ་
མ་མཐོང་སྟེ། །མཁས་པ་ཐམས་ཅད་བསྟན་བཅོས་འཆད་པ་ཡིས། །
ལུས་ལ་སངས་རྒྱས་ཡོད་པ་མ་རྟོགས་སོ། །ཞེས་བྱ་བའི་དོན་ནི། རྣལ་
འབྱོར་པ་དག་གིས་ཇི་སྲིད་དབང་པོ་ཡུལ་ལ་ལྷུང་ཞིང་ཞེན་པ་ན་དེ་་་་་
སྲིད་དུ་སྣང་བ་ལ་སོགས་པ་དེ་དག་ཐམས་ཅད་རང་གི་སེམས་ཉིད་་་་་་
ལས་ནི་རབ་ཏུ་རྒྱས་པར་ཤེས་པར་བྱའོ། །དེ་ལྟར་སྣང་གྲག་ཐམས་ཅད་
སེམས་གཉུག་མའི་ངོ་བོ་ཡིན་པའི་ཕྱིར་ཁྱེད་ཅག་གིས་སེམས་རང་་་་་་་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ེ་ན།
* 118 +
བཞིན་གྱིས་གནས་པ་དེ་དག་ད་ལྟ་ཅི་བྱེད་དེ། མི་བྱེད་དོ། །བྱེད་ན་
སེམས་ལ་ལྟོས་ཤིག་དང་ངོ༌། །དེ་དག་གར་འགྲོར་སེམས་དང་སྟེ། འགྲོ་
ས་མེད་དོ། །དེ་ཅིའི་ཕྱིར་ཞེ་ན། དེ་བཞིན་ཉིད་ཀྱི་རོ་གཅིག་ཡིན་པའི་
ཕྱིར༑ དེ་བས་ན་ཀྱེ་ཧོཿརྣལ་འབྱོར་པའི་དཔའ་བོ་རྣམས་རང་བཞིན་
གྱིས་སེམས་དག་པ་དེ་ནི་ཤིན་ཏུ་དགའ་བའི་དགོངས་པས་དེ་ཉིད་ལ་་་
ཞུགས་པར་བྱའོ། །སྐྱེས་པ་དང་བུད་མེད་གང་ཞིག་རྣམ་པར་རྟོག་པའི་
གནས་གང་ན་གནས་པའི་མི་རྣམས་ནི་དེ་ཁོ་ན་ཉིད་རང་ཉིད་ལ་་་་་་་་
གནས་པ་ཡིན་པ་དེ་མ་མཐོང་སྟེ། དེ་ཐམས་ཅད་ནི་རྨོངས་པ་ཉིད་དུ་
ཟད་དོ། །དེ་བས་ན་ཚིག་དང་ཐ་སྙད་ལ་མཁས་པ་ཐམས་ཅད་བསྟན་
པའི་ཆོས་ཀྱི་བྲེ་བྲག་མ་ལུས་པ་འཆད་པས་རང་གི་ལུས་ལ་ཆོས་ཀྱི་སྐུའི་
སངས་རྒྱས་ཡོད་པ་མ་རྟོགས་སོ། །ད་ནི་དལ་བ་དང་བདེ་བ་དཔེའི་སྒོ་
ནས་བསྟན་པར་བྱ་སྟེ། གླང་ཆེན་ལོབས་ནས་སེམས་ཚགས་ཚུད་པ་ན། །
དེ་ནི་འགྲོ་འོང་བཅད་ནས་དལ་བ་སྟེ། །དེ་ནི་འདི་ལྟར་རྟོགས་སོ་ཆོས་
ཅི་དགོས། །ཞེས་བྱ་བའི་དོན་ནི། ལུམྦིའི་ཚལ་ན་ཁྱིམ་བདག་ཨག་ཤོད་
ན་ལ་གླང་པོ་ཆེ་བ་ཏྲོ་ཏ་ཞེས་བྱ་བ་ཤིན་ཏུ་སྨྱོ་བ་ཞིག་ཡོད་པ་ལས། དེ་
དག་བཏུལ་ན་ལས་དང་བྱ་བ་ལ་དགེ་བ་དང་ལྡན་པར་བྱ་བའི་ཕྱིར་ཞི་
བར་འདོད་པ་ལས། དེ་ལྟར་མ་གྱུར་ཏེ། དེ་དག་འགྲོ་བ་དང་། འོང་བ་
དང་༑ གནས་པ་དང་། རྩྭ་ཟ་བ་དང་། ཆུ་འཐུང་བ་དང་། འཚོ་གཉེར་
བྱེད་པའི་དུས་སུ་ཤིན་ཏུ་སྡུག་བསྔལ་བར་གྱུར་ཏེ། འཚོ་བས་སྟོབས་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 119 ·
ཟིལ་གྱིས་གནོན་པར་མ་ནུས་ཤིང་བདག་ཉིད་ཤིན་ཏུ་ངལ་བར་གྱུར་་་་
ཏེ༑ འཚོ་བས་སྟོབས་ཟིལ་གྱིས་གནོན་པར་མ་ནུས་ཤིང་བདག་ཉིད་
ཤིན་ཏུ་ངལ་བར་གྱུར་ཏེ།| འཚོ་བ་དང་བྲལ་བའི་སྡུག་བསྔལ་གྱིས་
གདུངས་པར་གྱུར་ཏོ། །དེ་ནས་བཏ་ས་ལའི་བུ་ག་ཡ་གོ་ཞེས་བྱ་བས་
སྨྲས་པ། ཀྱེ་ཧོཿ སྟོབས་ཆེན་གླང་པོ་འདི་དག་བཙོངས་ན་བདེ། །བྱ་བའི་
ལས་དང་དལ་བ་རྣམས་དང་བྲལ། །འཆི་བར་བྱེད་པའི་རྐྱེན་གྱིས་
གནོད་པ་མིན། །དགེ་ལྡན་ཞི་བར་འདོད་པས་དེ་ནི་ཐུལ། །དེ་ལྟར་མ་
ཐུལ་ཀུ་ཤའི་རྩྭ་ཉིད་ལ། །རེ་བ་མ་སྐྱེས་ཡངས་པ་ཅན་དུ་ཐོང༌། །ཞེས་
པས་གླང་པོ་ཆེ་དེ་དག་ཚོང་དུས་སུ་བཙོངས་སོ། །དེ་ལོབས་པར་གྱུར་
ནས་སེམས་ཚགས་སུ་ཚུད་པ་ན་དེ་ནི་འགྲོ་བར་ཡང་མི་བྱེད། འོང་བར་
ཡང་མི་བྱེད། ངལ་ཞིང་དུབ་པར་ཡང་མི་འགྱུར། འཚོ་བ་དང་བྲལ་
བའི་སྡུག་བསྔལ་གྱི་རྣམ་པ་བཅད་ནས་ངང་གིས་དལ་བ་སྟེ། བདེ་བ་
དང་ལྡན་ནོ། །དེ་ནས་སྨྲས་པ། ཀྱེ་ཀྱེ་བདག་ནི་ཤིན་ཏུ་བདེ་དང་ལྡན། །
བདེར་འདོད་གླང་ཆེན་དག་གིས་སྡུག་བསྔལ་འགྱུར། །གླང་ཆེན་བཏང་
བས་དལ་བའི་མཆོག་དང་ལྡན། །ཀུན་ཀྱང་བྱ་བ་བཏང་ན་བདེ་བར་
འགྱུར༑ །ཞེས་བྱ་བ་ན། ཁྱིམ་བདག་མ་ག་ཏ་ན་ཞེས་བྱ་བས་ཐོས་ནས།
རང་གིས་རང་ཉིད་ལ་བསམ་པ་ནི། བདག་གི་སེམས་ནི་གླང་པོ་ཆེ་སྨྱོན་
པ་ལྟ་བུ་སྟེ། འདི་དག་བཏུལ་བ་ལས་དགེ་བ་དང་ལྡན་པར་ཡང་མི་
འགྱུར་ཏེ། ཐུལ་བའང་མ་ཡིན་པའི་ཕྱིར་བཙོང་བར་བྱ་བའི་ཡུལ་ནི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
• 120 •
བདག་གིས་མི་རྙེད་པས། འདི་ནི་གར་དགར་གཏང་བར་བྱའོ་ཞེས་
ལྷོད་དེ་བསྡད་པ་ལས། སེམས་དེ་དག་འགྲོ་བར་ཡང་མི་བྱེད། འོང་
བར་ཡང་མི་བྱེད། གནས་པར་ཡང་མི་བྱེད། འཛིན་རྟོག་བྱུང་ཚོར་གྱི་
རྣམ་པ་ངང་གིས་འགགས་ཏེ། བདེ་བ་ཆེན་པོ་ཅིར་ཡང་མ་ཡིན་པའི་
རང་བཞིན་ཤིན་ཏུ་རྟོགས་སོ། །དེ་ནས་དེ་ཉིད་དུར་ཁྲོད་ཆེན་པོ་ཀེང་
རི་ཡ་ན་ཞེས་བྱ་བར་ཕྱིན་ཏེ། རྣལ་འབྱོར་པའི་ཚོགས་ལ་སྨྲས་པ།
དཔའ་བོ་རྣམས་ཀྱིས་གདམས་ངག་སྩལ་དུ་གསོལ། བདག་ལ་བྱིན་གྱིས་
རླབས་ཤིག་གནང་བར་མཛོད། །ཁྱེད་རྣམས་ཆོས་སྐུའི་བདག་ཉིད་
སྟོབས་དང་ལྡན། །རྨོངས་པ་བདག་གི་སྒྲིབ་པ་དག་པར་མཛོད། །ཅེས་
པ་དང་། རྣལ་འབྱོར་པ་རྣམས་ཀྱིས་དེ་ལ་སྨྲས་པ། ཆོས་ཉིད་ལམ་པའི་
ཡེ་ཤེས་དེ་དག་ནི། །འདི་ལྟར་ཁྱོད་ཉིད་ཀྱིས་ནི་ཤིན་ཏུ་རྟོགས། །རྟོགས་
སོ་ཞེས་ནི་སྨྲ་རུ་མེད་པའི་དོན། །འདི་དག་ཉམས་སུ་མྱོང་བས་ཆོས་ཅི་
དགོས༑ །ཞེས་པས། ངེས་པའི་ཤེས་པ་སྐྱེས་ནས་སྐད་ཅིག་མ་དེ་ཉིད་ལ་
གྲོལ་བར་གྱུར་ཏོ། །དེ་བས་ན་བློ་དང་ལྡན་པ་དག་གིས་དེ་བཞིན་ཉིད་
ཤེས་པར་བྱའོ། ད་ནི་ཆགས་པ་དང་བྲལ་བས་འབྲས་བུ་མི་འགྱུར་བ་
བསྟན་པར་བྱ་སྟེ། དེ་ལྟར་ངོ་ཚ་མེད་སྨྲ་མཁས་པ་ང༌། །གསོན་པོ་གང་
ཞིག་རྣམ་པར་མ་གྱུར་པ། །དེ་ནི་རྒས་ཤིང་འཁོགས་པར་འགྱུར་རམ་
ཅི༑ །བླ་མས་བསྟན་པའི་དྲི་མེད་བློ་གྲོས་ནི། །དེ་ཉིད་གཏེར་ཡིན་གཞན་
པ་གང་ཡིན་ལོ། །ཡུལ་ཉིད་རྣམ་པར་དག་དེ་རྟེན་ཡང་མིན། །སྟོང་པ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 121 ·
འབའ་ཞིག་གིས་ནི་བཤད་པར་བྱ། །ཞེས་བྱ་བའི་དོན་ནི། དེ་ལར་གོང་
དུ་སྨོས་པའི་ཐ་མལ་གྱི་ཤེས་པ་རང་གི་མཚན་ཉིད་དེ་དག་དོགས་པ་་་་་
དང་༑ འཇིགས་པ་དང་། ངོ་ཚ་བ་མེད་དེ། སྨྲ་བ་ནི་མཁས་པ་ང་ཞེས་བྱ་
བ་སྟེ། རྗེ་བཙུན་པ་རི་བོ་པ་ཉིད་དོ། །དེ་དག་ཀྱང་ཅི་ཞེ་ན། ཤེས་པ་སོ་
མ་མ་བཅོས་པ་གསོན་པོའི་ཚུལ་དེ་དག་ཉམས་སུ་མྱངས་པས་ལུས་་་་་་་་
དང་སེམས་བདེ་བས་གང་ཞིང་། སྟོང་པའི་རྒྱས་དེ་ཉིད་གཞིག་པར་
བྱེད་དེ། བདེ་བ་དང་སྟོང་པ་དབྱེར་མེད་པའི་རྣམ་པས་མཉམ་པ་ཉིད་
ཀྱི་དོན་ལས་མ་འགྱུར་བ་དེས་ནི་རྟོག་པ་མི་ལྡང་བས་རྒས་པར་ཡང་མི་
འགྱུར་ཏེ། འཁོར་བར་མི་ལྷུང་བ་ཉིད་ཀྱིས་འཁོགས་པའང་མ་ཡིན་ཏེ།
སྡུག་བསྔལ་གྱི་རྣམ་པས་འགྱུར་རམ་ཅི་སྟེ། མི་འགྱུར་རོ། །དེ་ལྟར་བླ་
མས་བསྟན་པའི་དོན་དེ་ཁོ་ན་ཉིད་བཞིན་ལ་ནི་དྲི་མ་མེད་དེ། དེ་དག་
ནི་བློ་གྲོས་ཀྱི་མཐར་ཐུག་པའི་ཤེས་རབ་ཀྱི་དེ་བཞིན་ཉིད་དོ། །དེ་ཉིད་
ཟད་མི་ཤེས་པའི་གཏེར་ཡིན་ཏེ། དེ་ལས་གཞན་པའི་གཏེར་གང་ཡིན་
ལོ་སྟེ། མེད་དོ། །ཡུལ་དང་ཡུལ་ཅན་དུ་རྟོག་པ་དག་ནི་དེ་ཉིད་ཀྱི་རྣམ་
པར་དག་པའི་ཡེ་ཤེས་ཡིན་ནོ་ཞེས་བརྗོད་ཀྱང་། དེ་ཁོ་ན་ཉིད་ཀྱི་རྟེན་
ཙམ་དུའང་མི་རུང་སྟེ། མིན་ནོ། །དེ་དག་ཀྱང་ཅི་ཞེ་ན། སྟོང་པ་ཉིད་ལ་
སྟོང་པ་ཉིད་འབའ་ཞིག་གིས་དེ་ཉིད་ནི་བཤད་དུ་མེད་པའི་ཚུལ་གྱིས་་་
བཤད་པར་བྱའོ། །ད་ནི་རྟོགས་པའི་སེམས་ཕ་རོལ་ཏུ་ཕྱིན་པ་དྲུག་གི་
ངོ་བོར་སྣང་བ་བཤད་པར་བྱ་སྟེ། དངོས་པོར་མ་ཆགས་སེམས་སུ་ཤེས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། 3i
- 122 .
པ་དང་། །ཤེས་པ་བརྡ་རུ་གྲགས་ཀྱི་དེ་ཉིད་ཚུལ། །ཚུལ་ཁྲིམས་དེ་ཉིད་
ངོ་བོར་སྲུང་བྱེད་ཅིང་། །ངོ་བོ་ཙམ་དུ་རྟོག་མིན་སྙིང་པོ་ཆེ། །སེམས་ཀྱི་
རྡོ་རྗེ་ངང་དུ་ཁྲོ་འཇོམས་ཏེ། །རློམ་མེད་རྡོ་རྗེ་མཁའ་ལ་གནོད་མི་
འབྱུང༌། །སེམས་ཉིད་རིན་ཆེན་དལ་དང་མྱུར་མིན་ཡང༌། །རྟོག་པ་
བསལ་ཕྱིར་ཆོ་འཕྲུལ་མྱུར་དུ་བརྩམས། །རང་བཞིན་སངས་རྒྱས་ལྷན་
ཅིག་སྐྱེས་པ་དེ། །རྟོགས་པར་བྱེད་ལ་མཉམ་བཞག་ཚུལ་དུ་བྱ། །བླ་མའི་
མན་ངག་མཚོན་ཆ་ཤེས་རབ་སྟེ། །རྟོགས་ནས་རྣལ་མར་འབྱོར་པས་
རྫོགས་སངས་རྒྱས། །ཞེས་བྱ་བའི་དོན་ནི། དངོས་པོ་སྣང་གྲག་གི་ཆོས་
ཐམས་ཅད་ལ་མ་མཆགས་པ་ནི་སྦྱིན་པ་སྟེ། དེ་ཉིད་སེམས་སུ་ཤེས་པ་
ནི་ཕ་རོལ་ཏུ་ཕྱིན་པའོ། །དེ་དག་ཀྱང་ཤེས་སུ་ཡོད་དམ་ཞེ་ན། ཤེས་པ་
དེ་དག་སློབ་པ་པོའི་བློ་ལ་བརྡ་ཙམ་དུ་ཟད་ཀྱི། དོན་ལ་སེམས་མ་
བཅོས་པ་དེ་ཁོ་ན་ཉིད་ཀྱི་ཚུལ་ལོ། །སྦྱིན་པའི་རྣམ་པ་དེ་ཉིད་ལ་ཚུལ་
ཁྲིམས་སུ་བརྗོད་པར་བྱ་སྟེ། དེའང་སེམས་ཅན་ལ་གནོད་པའི་སེམས་
ལས་མི་བྱེད་དེ། དེའ ང་དེ་ཉིད་ངོ་བོར་སྲུང་བར་བྱེད་ཅིང་། །ངོ་བོ་
ཙམ་དུ་རྟོགས་པར་ཡང་མིན་ཏེ། དོན་ལ་ནི་སྙིང་པོའི་དོན་ཆེ་བའི་
བདག་ཉིད་དོ། །དེ་ཉིད་ཀྱི་ངོ་བོ་དེ་དག་བཟོད་པ་བསྒོམ་པར་བྱ་སྟེ།
སེམས་ཆོས་ཀྱི་སྐུ་རྡོ་རྗེ་གཉུག་མ་དེ་དག་གི་ངང་དུ་བདག་གཞན་གྱི་ཁྲོ་
བ་རྣམ་པར་འཇོམས་ཏེ། _ དེ་ལའང་རློམ་སེམས་མེད་པའི་རྡོ་རྗེ་སྟེ།
ནམ་མཁའ་དང་འདྲ་བའི་ཕྱིར་དེ་ལ་གནོད་པར་མི་འབྱུང་ངོ་། །དེ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 12:3 .
ཉིད་ཀྱི་ངོ་བོར་བརྩོན་འགྲུས་བརྩམ་པར་བྱ་སྟེ། སེམས་ཉིད་ཀྱི་རང་
བཞིན་ནི་དལ་བ་དང་མྱུར་བ་གཉིས་ཀར་རྟག་ཏུ་མི་འདོད་པ་ཡིན་་་་་་་
ཡང་།༑ མ་རྟོགས་པ་རྣམས་ཀྱི་རྟོག་པ་བསལ་བར་བྱ་བའི་ཕྱིར་དང་།
རྟོགས་པ་གདིང་དུ་གྱུར་པར་བྱ་བའི་ཕྱིར་བསོད་ནམས་ཀྱི་ཚོགས་ཀྱིས་
ཉི་མའི་འོད་ཟེར་ལྟ་བུའི་ཆོས་འཕྲུལ་མྱུར་དུ་བརྩམ་པར་བྱའོ། །དེ་ཉིད་
ཀྱི་ངོ་བོར་བསམ་གཏན་ལ་མཉམ་པར་བཞག་པར་བྱ་སྟེ། སེམས་ཉིད་
རང་བཞིན་གྱིས་སངས་རྒྱས་ལྷན་ཅིག་སྐྱེས་པའི་ཡེ་ཤེས་ཡེ་ནས་གནས་
ཏེ༑ དེ་དག་ལ་སངས་རྒྱས་སུ་མེད་ཀྱང་བླ་མའི་མན་ངག་ཉེ་བར་བསྟན་
པའི་དོན་རྟོགས་པར་བྱེད་པའི་བདག་ཉིད་ལ་མཉམ་བཞག་གི་ཚུལ་དུ་
བྱའོ༑ །དེ་ཉིད་ཀྱི་ངོ་བོར་ཤེས་རབ་བསྒོམ་པར་བྱ་སྟེ། བླ་མའི་མན་ངག་
གི་མཚོན་ཆ་དམ་པ་དེ་དག་གི་ས་བདག་གི་རྣམ་པ་ཡོངས་སུ་གཅོད་་་་
པར་བྱེད་པས་ན་ཤེས་རབ་སྟེ། སློབ་པ་པོའི་བློ་ལ་དེ་དག་རྟོགས་ནས་
དོན་དང་རྟགས་རྣལ་མར་འབྱོར་པ་ནི་མངོན་པར་རྫོགས་པར་སངས་་
རྒྱས་པ་སྟེ། ཆོས་ཀྱི་སྐུའོ། དེ་ལྟར་སྦྱིན་པ་དང༌། ཚུལ་ཁྲིམས་དང་།
བཟོད་པ་དང་། བརྩོན་འགྲུས་དང་། བསམ་གཏན་དང་། ཤེས་རབ་
མཐར་ཐུགས་པའི་ངོ་བོ་དེ་དག་ལ་ཆོས་ཐམས་ཅད་འདུས་པའི་ཚུལ་་་་
དུ་བཤད་པར་བྱ་སྟེ། ཇི་ལྟར་གཟིངས་ལས་འཕུར་བའི་བྱ་རོག་ནི། །
བསྐོར་ཞིང་བསྐོར་ཞིང་སླར་ཡང་དེ་རུ་འབབས། །ཞེས་བྱ་བའི་དོན་ནི།
རིན་པོ་ཆེ་ལེན་པར་འདོད་པའི་ཕྱིར་རྒྱ་མཚོའི་སྟེང་དུ་གཟིངས་བཅས་

gồi đây anh T▪124•
ཏེ༑ རིག་པའི་ལྟས་བརྟག་པའི་ཕྱིར་བྱ་རོག་དག་བཟུང་སྟེ། འོ་མས་
བྲིད་ནས། འཛིན་མཁན་གྱིས་རྔ་ཡབ་འཕྱར་ཏེ་བྱ་རོག་དེ་དག་སྐུར་བ་
ལས། གཞན་དུ་འགྲོ་བར་མི་འགྱུར་ཏེ། བསྐོར་ཞིང་བསྐོར་ཞིང་སླར་
ཡང་གཟིངས་ཀྱི་གནས་དེ་ཉིད་ཀྱི་སྟེང་དུ་འབབས་པ་དེ་བཞིན་དུ། བླ་
མ་དམ་པའི་མན་ངག་རྒྱ་མཚོ་ལྟ་བུའི་སྟེང་དུ་ཆོས་ཀྱི་སྐུའི་ནོར་བུ་བ་་་་་་་་
འཐོབ་པར་བྱ་བའི་ཕྱིར་ཐ་མལ་གྱི་ཤེས་པའི་གཟིངས་བཅས་ནས།
སྣང་སྲིད་ཕྱག་རྒྱ་ཆེན་པོའི་སྐུར་བརྟག་པའི་ཕྱིར་དྲན་པ་རྒྱུན་ཆགས་་་་
ཀྱི་དོན་འོ་མ་ལྟ་བུས་བློ་བྲིད་དེ། ཤེས་པའི་བྱ་རོག་གར་དགར་ཡན་དུ་
བཅུག་པ་ལས། སླར་ལ་འཁོར་ཞིང་སླར་དེ་ཉིད་ཀྱི་ངོ་བོར་འབབས་སོ།།
ད་ནི་འདོད་པའི་ཡོན་ཏན་ལ་ཆགས་པ་དེ་བཞིན་ཉིད་ཀྱི་དཔེར་སྦྱར་་་
བ་བསྟན་པར་བྱ་སྟེ། ཡུལ་ལ་ཞེན་པས་འཆིང་བར་མ་བྱེད་ཅིག །ཀྱེ་ཧོཿ
རྨོངས་པ་མདའ་བསྣུན་གྱིས་སྨྲས་པ། ཉ་དང་ཕྱེ་ལེབ་གླང་ཆེན་བུང་བ་
དང་། །འདི་ནི་རི་དྭགས་བཞིན་དུ་བལྟ་བར་བྱོས། །མཆིལ་པ་རོ་ལ་
ཆགས་བཞིན་མྱོང་བ་དང་། །རེག་བྱའི་བདེ་བ་དང་པོར་གནས་པའི་
ཚུལ༑ །སྟོང་པའི་དྲི་ཡིས་ཁྱབ་པར་བྱ་བ་སྟེ། །སྣ་མའི་མེ་ཏོག་རབ་ཏུ་
དྭངས་པ་དང་། །དབྱེར་མེད་གླུ་ལ་མྱུར་དུ་རྒྱུག་པར་རིགས། །ཞེས་པའི་
དོན་ནི། རྣལ་འབྱོར་པས་འདོད་པའི་ཡོན་ཏན་གྱི་ཡུལ་ལ་ཞེན་པ་དང་
ཐ་དད་ཀྱི་རྟོག་པས་འཆིང་བར་མ་བྱེད་ཅིག །དེ་བས་ན་ངོ་མཚར་བའི་
དོན་དེ་འཁོར་བའི་སེམས་ཅན་ཐམས་ཅད་ལ་ཀྱེ་ཧོཿ རྨོངས་པ་ཞེས་་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ·125 ·
བོས་ཏེ། དེ་དག་གིས་ཅི་བྱེད་ཅེ་ན། མདའ་བསྣུན་གྱིས་སྨྲས་པ་ལ་ཉོན་
ཞེས་བྱ་བའི་ཐ་ཚིག་གོ །དེ་དག་ཀྱང་ཅི་ཞེ་ན། ཉ་རོ་ལ་ཆགས་པ་དང་།
ཕྱེ་མ་ལེབ་རེག་བྱ་ལ་ཆགས་པ་དང༌། གླང་པོ་ཆེ་ཨ་ག་རུ་ནག་པོའི་དྲི་
ལ་ཆགས་པ་དང་། བུང་བ་མེ་ཏོག་གི་ཁ་དོག་ལ་ཆགས་པ་དང་། རི་
དྭགས་ཨེ་ན་ཡ་གླུ་སྙན་པ་ལ་ཆགས་པ་བཞིན་དུ། དེ་ཉིད་ཀྱི་དོན་ལ་
བལྟ་བར་བྱོས་ཤིག །དེ་དག་ནི་སྐྱོན་དང་བཅས་པ་སྟེ། ཆགས་པ་
མངོན་པར་འཕེལ་བའི་ཕྱིར་འཁོར་བའི་རྒྱུར་འགྱུར་རོ་ཞེ་ན། མ་ཡིན་
ཏེ༑ ཉ་མཆིལ་པའི་རོ་ལ་ཆགས་པ་བཞིན་དུ། རྣལ་འབྱོར་པས་དེ་
བཞིན་ཉིད་ཀྱི་རོ་མྱོང་བ་དང་༌། ཕྱེ་མ་ལེབ་རེག་བྱའི་བདེ་བ་ལ་ཆགས་
པ་དེ་བཞིན་དུ། རྣལ་འབྱོར་པས་དང་པོར་ལུས་དང་སེམས་ཀྱི་བདེ་བ་
ལ་གནས་པའི་ཚུལ་དང་། གླང་པོ་ཆེ་དྲི་ལ་ཆགས་པ་བཞིན་དུ། རྣལ་
འབྱོར་པ་བདེ་བ་ལ་མ་ཆགས་ཤིང་སྟོང་པའི་དྲིས་ཁྱིབ་པར་བྱ་བ་དང་།
བུང་བ་ཁ་དོག་ལ་ཆགས་པ་བཞིན་དུ། རྣལ་འབྱོར་པས་སྣང་སྲིད་ཆོས་
ཀྱི་སྐུ་ཕྱག་རྒྱ་ཆེན་པོའི་མེ་ཏོག་རབ་ཏུ་དྭངས་པར་ཤེས་པ་དང་། རི་
དྭགས་གླུ་ལ་རྒྱུག་པ་བཞིན་དུ། རྣལ་འབྱོར་པས་བདེ་བ་དང་སྟོང་པ་
དབྱེར་མེད་པའི་གླུ་ལ་མྱུར་དུ་རྒྱུག་པར་རིགས་སོ། །ད་ནི་སྣང་སྟོང་
དབྱེར་མེད་པ་བསྟན་པར་བྱ་སྟེ། གང་ཞིག་སེམས་ལས་རྣམ་པར་
འཕྲོས་པར་སྣང༌། །དེ་སྲིད་མགོན་པོ་ལས་ནི་རང་བཞིན་ཏེ། །ཆུ་ལས་
ཆུ་རླབས་དག་ཀྱང་གཞན་ཡིན་ནམ། །སྲིད་དང་མཉམ་ཉིད་ནམ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། a
• 126 ·
མཁའི་རང་བཞིན་ནོ། །ཞེས་བྱ་བའི་དོན་ནི། རྣལ་འབྱོར་པ་གང་ཞིག་
གི་སེམས་ནི་སེམས་ལས་རྣམ་པར་འཕྲོས་པར་སྣང་སྟེ། ཇི་སྲིད་དུ་
འཕྲོས་པ་དེ་སྲིད་དུ་བླ་མ་དམ་པའི་མགོན་པོ་དང་འཕྲད་པ་ཡིན་ཏེ།
དེ་ལས་ནི་རང་བཞིན་གཞན་དུ་མི་རྟོག་ཅིང་དེ་ཁོ་ན་ཉིད་དོ། །དེ་བས་
ན་རང་བཞིན་རྣལ་མ་དེ་ལས་གཞན་དུ་འགྱུར་བ་ལྟ་བུ་ནི་མ་ཡིན་ནོ། །
དཔེར་ན་ཕྱིའི་རྒྱ་མཚོ་ཆེན་པོ་ལ་ཆུ་ལས་ཆུ་རླབས་དག་དཔག་ཏུ་མེད་་
པ་ཞིག་ཡོད་ཀྱང་དེ་ཉིད་ལས་གཞན་ཡིན་ནམ་སྟེ། མ་ཡིན་ནོ། །དེ་བས་
ན་ངོ་བོ་ཐ་མི་དད་པའི་ཕྱིར་སྲིད་པའི་ངོ་བོ་མྱ་ངན་ལས་འདས་པའི་་་་
ངོ་བོ་དང་མཉམ་པ་ཉིད་ནམ་མཁའི་ངོ་བོ་ལྟར་རང་བཞིན་གྱིས་དག་་་
པ་ཡིན་ནོ། །ད་ནི་ཁྱད་པར་གྱི་ནུས་པ་བསྟན་པར་བྱ་སྟེ། གང་ཞིག་
སྟོན་དེ་གང་གིས་ཐོས་པ་ཡི།།དགོས་པ་གང་ཡིན་དམ་པས་སྐྱོང་བ་ན། །
གདུག་པའི་སྐུངས་ས་རྡུལ་བཞིན་རློག་པར་བྱེད། །སྙིང་ག་ཉིད་དུ་ནུབ་
པར་གྱུར་པ་ཡིན། །ཞེས་བྱ་བའི་དོན་ནི། བླ་མ་དམ་པ་གང་ཞིག་གིས་
སྟོན་པ་ཡང་དག་པའི་དོན་དེ་དག་སློབ་པ་པོ་གང་ཞིག་གིས་ཐོས་པའི་་
དགོས་པ་དེ་དག་གང་ཡིན་ཞེ་ན། ཐ་མལ་གྱི་ཤེས་པ་དམ་པ་སྟེ། དེ་
དག་དྲན་པ་རྒྱུན་ཆགས་ཀྱིས་སྐྱོང་བ་ན་རྣམ་པར་རྟོག་པའི་གདུག་་
པའི་སྐུངས་ས་དེ་དག་རྡུལ་བཞིན་དུ་རློག་པར་བྱེད་དེ། རྟོག་པའི་བྱེ་
བྲག་དཔག་ཏུ་མེད་པ་དག་ནི་སྙིང་ག་ཐ་མལ་གྱི་ཤེས་པ་ཉིད་དུ་ནུབ་་་་
པར་གྱུར་པ་ཡིན་ནོ། །ནུབ་པ་དེ་འང་མཚོན་པ་ཙམ་དུ་ཟད་དེ། དོན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
• 127 ·
ལ་ཇི་བཞིན་པའི་དེ་ཁོ་ན་ཉིད་རྟོགས་པ་ལ་བྱའོ། །ད་ནི་དེ་ཁོ་ན་ཉིད་
ངོ་བོའི་ཚུལ་དུ་མཚོན་པར་བྱ་བ་བསྟན་ཏེ། ཇི་ལྟར་ཆུ་ལ་ཆུ་བཞག་ན། །
དེ་སྙེད་ཆུ་རུ་རོ་མཉམ་འགྱུར། །ཇི་ལྟར་མར་ལ་མར་བཞག་མཚུངས། །
སེམས་དང་སྣང་བ་དེ་བཞིན་སྨྲ། །སྐྱོན་དང་ཡོན་ཏན་རྣམས་དང་ལྡན་
པའི་སེམས། །མགོན་པོ་སུས་ཀྱང་མཚོན་པར་མི་འགྱུར་རོ། །ཞེས་བྱ་
བའི་དོན་ནི། དཔེར་ན་ཆུའི་ཐིགས་པ་ལ་ཆུའི་ཐིགས་པ་བཞག་ན། ཇི་
སྙེད་དུ་བཞག་པ་དེ་སྙེད་ཆུ་རུ་རོ་མཉམ་པར་འགྱུར་རོ། །ཇི་ལྟར་མར་
གྱི་ཁུ་བ་ལ་མར་བཞག་ནའང་དེ་དང་མཚུངས་པ་སྟེ། མར་དུ་རོ་མཉམ་
པར་འགྱུར་རོ། །སེམས་སྣང་བ་ལ་བཞག་པ་དང༌། སྣང་བ་སེམས་ལ་
བཞག་པའི་ངོ་བོས་ལྷན་ཅིག་སྐྱེས་པའི་ཡེ་ཤེས་དེ་ཁོ་ན་ཉིད་རྟོགས་་་་་་་
པར་བྱེད་པ་སྟེ། དེ་དག་ནི་གཉིས་སུ་མེད་པར་རོ་མཉམ་པ་སྟེ། བདེ་བ་
ཆེན་པོའི་ངང་དུ་ཡོངས་སུ་རྫོགས་པར་འགྱུར་རོ། །དེ་བས་ན་རྗེ་བཙུན་
པ་རི་བོ་པའི་ཞལ་སྔ་ནས་དེ་བཞིན་དུ་སྨྲས་པར་གྱུར་ཏེ། དེ་བས་ན་
སེམས་ཉིད་ཀྱི་ངོ་བོ་ནི་ཅིར་ཡང་མ་ཡིན་པ། དོན་ལ་ཅིར་ཡང་སྣང་བ་
སྟེ༑ སྣང་བ་ལ་རྟོག་ན་སྐྱོན་དུ་འགྱུར་བ་དང༌། དེ་ཉིད་མ་བཅོས་པར་
བཞག་ན་སངས་རྒྱས་ཀྱི་ཡོན་ཏན་རྣམས་རྟོགས་པར་བྱེད་པ་སྟེ། དེ་
དག་དང་ལྡན་པའི་སེམས་འདི་ནི་མགོན་པོ་སངས་རྒྱས་བཅོམ་ལྡན་་་་་
འདས་ལ་སོགས་པ་སུས་ཀྱང་མཚོན་པར་མི་ནུས་ཤིང་། མཚོན་པར་
ཡང་མི་འགྱུར་རོ། །ད་ནི་དེ་ཉིད་ཀྱི་མཐའ་ལ་གདམས་པ་བསྟན་པར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། >
• 128 *
བྱ་སྟེ། རྨོངས་པ་དག་ལ་གཉེན་པོ་གང་ཡང་མེད། །ཁྱོད་ཉིད་སྟོང་པ་
ཉིད་ལ་ཞེན་ཏམ་ཅི། །ནགས་ལ་མཆེད་པའི་མེ་ལྕེ་ཇི་བཞིན་དུ། །གོང་
དུ་བབས་པ་འདི་ལྟར་སྣང་བ་ཀུན། །ཇི་ལྟར་སྣང་དང་གྲག་པའི་དངོས་
པོ་རྣམས། །རྩ་བ་སྟོང་པ་ཉིད་དང་ལྷན་ཅིག་བྱོས། །ཞེས་བྱ་བའི་དོན་
ནི༑ ཐ་མལ་གྱི་ཤེས་པ་ཉིད་ནི་རྨོངས་པ་ཆེན་པོ་སྟེ། དེ་དག་ལ་ནི་
གཉེན་པོ་གང་ཡང་མེད་དོ། །དེ་བས་ན་སེམས་ཁྱོད་ནི་སེམས་ཉིད་སྟོང་
པ་ཉིད་ཅིར་ཡང་མ་ཡིན་པ་ལ་ཞེན་ཏམ་ཅི། དབང་པོའི་སྤྱོད་ཡུལ་དུ་
གྱུར་པ་ཐམས་ཅད་ལ་ནགས་ལ་མེ་ལྕེ་མཆེད་པ་བཞིན་དུ་གོང་དུ་
བསྟན་པའི་དོན་ཅིར་ཡང་མ་ཡིན་པ་ལ་བབས་པའོ། །འདི་ལྟར་སྣང་བ་
ཀུན་ཀྱང་དེ་བཞིན་ནོ། །ཇི་ལྟར་སྣང་བ་དང་གྲག་པའི་དངོས་པོ་མ་
ལུས་པ་རྣམས་རྩ་བ་ཆོས་ཀྱི་སྐུ་ཡིན་པའི་ཕྱིར་སྟོང་པ་ཉིད་དང་ལྷན་་
ཅིག་ཏུ་བྱོས་ཤིག་པའོ། །།ད་ནི་མཉམ་པའི་དོན་ལ་ཟུག་རྔུའི་ཚེར་མས་
གནོད་པ་དེ་བསལ་བར་བསྟན་པར་བྱ་སྟེ། གལ་ཏེ་ཡིད་དུ་འོང་བ་
མཉམ་པའི་སེམས། །སྙིང་ལ་གཅེས་སྤྲས་བྱམས་པའི་སེམས་ཉིད་ལ། །
ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང༌། །ནམ་ཡང་སྡུག་བསྔལ་འབའ་
ཞིག་བྱེད་པར་ཟད། །ཅེས་བྱ་བའི་དོན་ནི། རྣལ་འབྱོར་པ་དག་གིས་
གལ་ཏེའ མ། བརྒྱ་ལམ་ན་གསལ་བ་དང༌། མི་རྟོག་པ་དང་། བདེ་བ་
དང་། ཡིད་དུ་འོང་བའི་ངོ་བོ་ལ་ཅིར་ཡང་མ་ཡིན་པའི་མཉམ་པའི་
སེམས་དང་ལྡན་ཏེ། དེ་ལྟར་རྟོགས་པ་རྣམས་ནི་རྣལ་འབྱོར་གྱི་བློའི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། * 129 *
མཆོག་སྟེ། སྙིང་པོ་དེ་དག་ལ་གཅེས་སྤྲས་དང་བྱམས་པའི་སེམས་ཉིད་
བྱ་བར་རིགས་ལ། གཡེང་བ་དང༌། གནོད་པའི་ཟུག་རྔུ་དང་བྲལ་བར་
བྱའོ༑ །དེ་ཅིའི་ཕྱིར་ཞེ་ན། ཏིལ་གྱི་ཤུན་པ་ཙམ་གྱི་ཟུག་རྔུས་ཀྱང་རྣལ་
འབྱོར་པ་དེ་དག་གི་སེམས་ལ་གནོད་པའི་ཕྱིར་ནམ་ཡང་སྡུག་བསྔལ་་་་
འབའ་ཞིག་སྐྱེད་པར་བྱེད་པར་ཟད་དོ། །ད་ནི་དཔེ་ལྟ་བུའི་སྤྱོད་པ་
བསྟན་པར་བྱ་སྟེ། .གྲོགས་པོ་ཕག་དང་གླང་ཆེན་སྨྱོན་པར་ལྟོས། དེ་
ལྟར་ཡིན་ཏེ་དེ་ནི་མ་ཡིན་ནོ། །རྟོག་བྲལ་བརྟན་དང་ཆགས་པའི་གཟའ་
གཏད་བྲལ། །རྣམ་རྟོག་སློང་དང་དམག་ཟློག་སྡིག་པ་བྲལ། །ཞེས་བྱ་
བའི་དོན་ནི། རྣལ་འབྱོར་པ་རྣམས་ལ་གྲོགས་པོ་ཞེས་བོས་ཏེ། གྲོང་
ཁྱེར་གྱི་ཕག་དང་། རྒྱལ་པོའི་གླང་པོ་ཆེ་དང༌། གནོད་སྦྱིན་གྱིས་ཟིན་
པའི་སྨྱོན་པ་ལ་ལྟོས་ཤིག་པའི་དོན་ནོ། །དེ་དག་གིས་ཅི་བྱེད་ཅེ་ན།
རྣལ་འབྱོར་པ་དག་ཆོས་དང་མཐུན་པའི་སྤྱོད་པ་ནི་དེ་ལྟར་ཡིན་ཏེ། མི་
མཐུན་པའི་ཕྱོགས་དགག་པར་བྱ་བའི་ཕྱིར་དེ་དག་དང་མཐུན་པ་ནི་་་་་
མ་ཡིན་ནོ། །དེ་དག་ཀྱང་ཅི་ཞེ་ན། ཕག་པ་རྟོག་པ་དང་བྲལ་བ་བཞིན་
དུ༑ རྣལ་འབྱོར་པ་དག་ཀྱང་ཟས་ལ་གཙང་བཙོག་མེད་ཅིང་རྟོག་པ་
དང་བྲལ་བའོ། །གླང་པོ་ཆེ་ཡིད་སྒྱུར་བར་མི་ནུས་ཤིང་བརྟན་པ་བཞིན་
དུ༑ རྣལ་འབྱོར་པ་དག་ལའང་བདུད་དང་། མུ་སྟེགས་དང་། ཕྱིར་རྒོལ་
བ་དང་། ཕྱི་ནང་གི་གཡེང་བ་དག་གིས་བློ་བསླད་པར་མི་ནུས་ཤིང་
བརྟན་པའོ། །སྨྱོན་པ་ནི་ཆགས་པའི་གཟའ་གཏད་དང་བྲལ་བ་སྟེ།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། E
• 130 •
རྣལ་འབྱོར་པ་དག་གིས་ཀྱང་ཡུལ་ལ་ཆགས་པར་མི་བྱ་ཞིང་སྤྱོད་པ་་་་་་
གཟའ་གཏད་དང་བྲལ་བར་སྤྱོད་པའོ། །དེ་དག་དང་མཚུངས་པའི་
ཕྱིར་མཚོན་པའི་དཔེ་ཉེ་བར་བསྒྲུབ་པའོ། །རྣལ་འབྱོར་པ་དག་གིས་
རྣམ་པར་རྟོག་པའི་ས་ལ་སློང་བ་དང་། ཕ་རོལ་པོའི་དམག་ཟློག་པ་
དང་༑ སྲོག་གཅོད་པ་ལ་སོགས་པའི་སྡིག་པ་དང་ནི་བྲལ་བར་བྱའོ། །དེ་
ཅིའི་ཕྱིར་ཞེ་ན། ཐ་དད་ཀྱི་རྟོག་པ་དང་བཅས་པའི་བར་དུ་རྣམ་པར་
སྨིན་པ་མི་སླུ་བར་འབྱུང་བའི་ཕྱིར་རོ། །ད་ནི་ནོར་བུའི་དཔེའི་སྒོ་ནས་
སེམས་ཅན་ལ་ཕན་པར་བྱ་བར་བསྟན་པར་བྱ་སྟེ། ཇི་ལྟར་ཡིད་བཞིན་
ནོར་བུའི་དགོས་པ་བཞིན། །འཁྲུལ་པ་གཞིག་པའི་མཁས་པ་ངོ་མཚར་
ཆེ༑ །རང་ལས་རང་རིག་བདེ་ཆེན་བག་ཆགས་གཟུགས། །ཐམས་ཅད་
དེ་ཚེ་མཁའ་མཉམ་དེ་ལྟར་འགྱུར། །ཀ་ལ་ཀུ་ཏྲ་སྨོས་སུ་མི་རུང་སྟེ། །
རང་བཞིན་མཁའ་མཉམ་ཡིད་ཀྱིས་འཛིན་པ་ཡིན། །ཡིད་དེ་ཡིད་མ་
ཡིན་པར་བྱེད་འགྱུར་ཏེ། །ཞེས་བྱ་བའི་དོན་ནི། དེ་ལྟར་ཡིད་བཞིན་གྱི་
ནོར་བུ་རིན་པོ་ཆེ་སྣོད་བཟང་པོའི་ནང་དུ་བཞག་ནས་མཆོད་པ་ཕུལ་་་
ཏེ་གསོལ་བ་བཏབ་པས་དགོས་པའི་དོན་ཇི་ལྟ་བར་འབྱུང་བ་བཞིན་་་་
དུ༑ བླ་མའི་གདམས་ངག་གི་ནོར་བུ་རིན་པོ་ཆེ་དེ་དག་རྟེན་གང་ཟག་
གི་སྣོད་བཟང་པོའི་བློ་ལ་བཅུག་སྟེ། ཐ་མལ་གྱི་ཤེས་པའི་མཆོད་པ་ཕུལ་
ནས༑ ངེས་པའི་ཤེས་པས་གསོལ་བ་བཏབ་ན། སྐད་ཅིག་མ་དེ་ཉིད་ལ་
འཁྲུལ་པ་མ་ལུས་པ་གཞིག་པར་འགྱུར་རོ། །དེ་ནི་དོན་ལ་མཁས་པ་སྟེ།

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
* 「31 :
ངོ་མཚར་ཆེའོ། །དེ་དག་ཀྱང་གཞན་ལས་ཐོབ་པ་མ་ཡིན་ཏེ། རང་ལས་
རང་གིས་རིག་པའི་བདེ་བ་ཆེན་པོའོ། །འདི་ནི་སྣང་བ་དང་སེམས་ཀྱི་
ཚུལ་དུ་བག་ཆགས་ཀྱི་གཟུགས་སུ་སྣང་ངོ༌། །ཐ་མལ་གྱི་ཤེས་པ་རྟོགས་
པ་ན་བརྟགས་པ་ཐམས་ཅད་དེའི་ཚེ་ནམ་མཁའ་དང་མཉམ་པར་་་་་་་་
འགྱུར་རོ། །ཀ་ལ་ཀུ་ཏྲ་ཞེས་བྱ་བ་ནི། ཀ་ཀ་པ་ཨ་ཨི་ཏ་དང་། །ལ་པ་ནི་
ཧ་ཐི་ཧ་དང༌། །ཀུ་ཀུ་པ་རི་ན་ཧེ་དང་། །ཏ་ཏ་པ་ཤི་ནི་ཀ་དང་སྟེ། །འདྲ་
བའི་དོན་ནོ། །དེ་དག་གསལ་བར་བྱ་བ་ནི། །ཉམས་སུ་མྱོང་བ་ཐ་མལ་
ཉིད།༑ །ནམ་མཁའ་ལྟ་བུའི་ངོ་བོར་གསལ། །རེ་དོགས་གཉིས་འཛིན་
བླང་དོར་མེད། །འདི་རྟོགས་ཀུན་ཏུ་བཟང་པོའོ། །མ་རྟོགས་ནང་དང་
ཕྱི་རུ་བལྟ། །ངེས་པ་སྐྱེས་ནས་གོ་རིམ་ཉིད། །བསོད་ནམས་ཚོགས་
གསག་ལ་བརྩོན་པ། །འདི་ནི་དམ་པའི་ལམ་ཡིན་ནོ། །སྣང་སྲིད་ཐམས་
ཅད་ཆོས་ཀྱི་སྐུ། །ཆུ་ཟླ་ལྟ་བུའི་ངོ་བོ་ཉིད། །དབང་པོ་ཡུལ་འཕྲད་བདེ་
བའི་འོད། །དྲན་པ་བསྟེན་པ་མཆོག་ཡིན་ནོ། །སྤྱོད་ལམ་བཞི་ལ་སྔོན་
འགྲོ་བའི། །དྲན་པས་དེ་བཞིན་ཉིད་དུ་བསྟེན། །སེམས་ཉིད་བླ་མ་དམ་
པར་བཀུར། །དགག་པ་དོར་ཞིང་ཅི་བདེར་སྤྱད། །ཅེས་བྱ་བའི་དོན་ནི་
ཐུན་མོང་གི་ཚུལ་ལོ། །སེམས་ཉིད་མ་བཅོས་ཆོས་ཀྱི་སྐུ། །སྣང་བ་བདེ་
ཆེན་ལོངས་སྤྱོད་རྫོགས། །འགྲོ་འོང་སེམས་ཅན་སྤྲུལ་པའི་བདག །དམ་
པ་དག་ལས་རྟོགས་པའོ། །འདི་དག་ནི་ཁྱད་པར་གྱི་ཚུལ་ལོ། །སེམས་
ཉིད་རྣལ་མའི་ངང་གནས་ན། །སྤྱོད་པའི་དུག་གིས་ཅི་བྱར་ཡོད། །བདེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།EEH
.132.
བ་ཆེན་པོའི་རོ་མྱོང་ན། །དགེ་དང་སྡིག་པའི་བྱེ་བྲག་མེད། །འདི་དག་
ནི་བླ་ན་མེད་པའི་ཚུལ་ལོ། །རྣལ་ལ་རྟོགས་པ་རྫོགས་སངས་རྒྱས། །སྡིག་
པའི་རྣམ་པར་སྨིན་མི་མྱོང་། །དགེ་བའི་བདེ་བའི་འབྲས་བུ་མིན། །རྨི་
ལམ་བཞིན་ལྟ་ཅི་བདེར་སྤྱོད། །འདི་དག་ནི་དེ་ཁོ་ན་ཉིད་ཀྱི་ཚུལ་ལོ། །
ཀ་ནི་རྩོལ་སྒྲུབ་བྲལ་བ་སྟེ། །ལ་ནི་མ་བཅོས་དོན་གྱི་གཙོ། །ཀུ་ནི་རྣམ་
རྟོག་མཐའ་དང་བྲལ། །མི་ཤེས་སྨྲ་མེད་མཉམ་ཉིད་དེ། །ཅེས་བྱ་བ་ནི་
བསམ་གྱིས་མི་ཁྱབ་པའི་ཚུལ་དུ་བཤད་པའོ། །དེ་བས་ན་སྨོས་སུ་མི་
རུང་བ་སྟེ། རང་བཞིན་གྱིས་རྣལ་མ་འདི་དག་ནམ་མཁའ་དང་མཉ་
པའི་ཕྱིར་དྲན་པའི་ཡིད་ཀྱིས་འཛིན་པར་བྱེད་པ་ཡིན་ནོ། །ཡིན་པ་
དེའང་རྟོགས་པའི་ཟུག་རྔུ་ཡིན་ཏེ། ཡིད་དེ་དག་དང་དྲན་པ་རྟོག་པ་མ་
ཡིན་པར་ཤུགས་ཀྱིས་བྱེད་པར་འགྱུར་ཏེ། འདི་ནི་དམ་པའོ། །ད་ནི་
བསམ་གྱིས་མི་ཁྱབ་པའི་རང་བཞིན་བསྟན་པར་བྱ་སྟེ། རང་བཞིན་
གྱིས་མཛེས་སྐྱེས་པའི་མཆོག་ཏུ་མཛེས། །ཁྱིམ་དང་ཁྱིམ་ན་དེ་ནི་བརྗོད་
པ་སྟེ། །བདེ་ཆེན་གནས་ནི་ཡོངས་སུ་ཤེས་པ་མིན། །འགྲོ་ཀུན་སེམས་ཀྱི་
འཕྲུལ་པར་མདའ་བསྣུན་སྨྲ། །དེ་ནི་བསམ་མེད་རྟོག་པ་མ་ཡིན་ནོ། །ཀྱེ་
མ་རྣལ་འབྱོར་སྒོམ་པ་རང་ལ་དྲིས། །སྙིང་པོ་རང་བཞིན་དག་ལས་
རྟོགས་པ་ལ། །རང་བཞིན་གནས་པའི་སེམས་ཀྱིས་བལྟ་བར་རིགས། །
ཞེས་བྱ་བའི་དོན་ནི། སེམས་ཀྱི་རང་བཞིན་བླ་མ་དམ་པའི་གདམས་
ངག་གིས་མཛེས་པར་བྱས་པའི་སེམས་ཉིད་རྣལ་མ་གཉིས་སུ་མེད་པ་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 133 ▪
ལས་སྐྱེས་པའི་བདེ་བ་དང་སྟོང་པ་དབྱེར་མེད་པ་ལས་མཆོག་ཏུ་གྱུར་་་
པའི་བདག་ཉིད་དྲན་པ་རྒྱུན་ཆགས་ཀྱིས་མཛེས་པར་བྱས་པའི་དོན་་་་་
འདི་དག་ཐེག་པ་འོག་མ་པ་རྣམས་ཀྱིས་ཁྱིམ་དང་། ཚིག་དང་། ཐ་སྙད་
ཀྱི་ཁྱིམ་ན་དེ་ཉིད་བརྗོད་པར་བྱ་སྟེ། ལོ་ཁྲི་ཕྲག་དཔག་ཏུ་མེད་པ་དག་
བཤད་དུ་ཟིན་ཀྱང་དམ་པ་རྣམས་ཀྱི་གདམས་ངག་ལ་རག་ལས་པའི་་་་
བདེ་བ་ཆེན་པོའི་གནས་ནི་ཡོངས་སུ་ཤེས་པ་མིན་ནོ། །འགྲོ་བ་ཀུན་གྱི་
ཤེས་པ་ནི་སྣང་བ་ཐམས་ཅད་སེམས་ཀྱི་འཕྲུལ་པར་འདོད་པའམ། དེ་
ལ་རྣམ་པ་གཞན་དུ་ཡོད་པར་འདོད་པ་སྟེ། དེ་དག་ནི་མ་ཡིན་པར་
མདའ་བསྣུན་སྨྲའོ། །དེ་དག་ཀྱང་ཅི་ཞེ་ན། སྣང་གྲག་གི་ཆོས་ཐམས་
ཅད་བདེ་བ་ཆེན་པོ་གཉུག་མའི་རང་བཞིན་ཡིན་པའི་ཕྱིརདེ་ནི་་་་་་་་
བསམ་ཏུ་འང་མེད་ཏེ། རྟོག་པའང་མ་ཡིན་ནོ། །ཀྱེ་མ་རྣལ་འབྱོར་པ་
ཀུན་གྱིས་དེ་ཁོ་ན་ཉིད་རང་གིས་སྒོམ་པ་ནི་རང་ལ་དྲི་བར་བྱའོ། །དེ་
ཅིའི་ཕྱིར་ཞེ་ན། རང་ལས་མ་ཡིན་པར་གཞན་མི་སྣང་བའི་ཕྱིར་རོ།
རང་དེ་དག་ཀྱང་ཅི་ཞེ་ན། ཡེ་ནས་རྣམ་པར་དག་པའི་ཕྱིར་སྙིང་པོའོ། །
དེའི་རང་བཞིན་གདོད་མ་ནས་དག་པའི་རྣམ་པ་ལས་རྟོག་པའི་དོན་་་་་
ལ་ཅིར་ཡང་སྣང་བའོ། །དེ་དག་ནི་སེམས་ཐ་མལ་གྱི་ཤེས་པར་རང་
བཞིན་གྱིས་གནས་པའི་སེམས་ཀྱིས་བལྟ་བར་རིགས་སོ། །ད་ནི་དོན་དེ་
ཉིད་ལ་གདམས་པར་བསྟན་པར་བྱ་སྟེ། དེ་ནས་ཕྱི་ནང་མཉམ་པར་
ཤེས་པ་དང༌། །ཤེས་བྱེད་དེ་འགོག་པ་ནི་བླ་མའི་ལུང༌། །མགོ་སྙིང་ལྟེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ས
· 134 *
གསང་རྐང་ལག་སྤངས་པ་སྟེ། །ངས་མཐོང་བསམ་པའི་ཡུལ་ནི་མཆོད་
པར་བྱེད། །གཞན་དག་བསམ་པའི་ཡུལ་ནི་འགག་པར་འགྱུར། །གལ་
ཏེ་སེམས་ནི་སེམས་ཀྱིས་མཚོན་དུ་འགྲོ། རླུང་དང་ཡིད་ནི་མི་གཡོ་
བརྟན་པར་འགྱུར། །ཞེས་བྱ་བའི་དོན་ནི། རྣལ་འབྱོར་པ་དེ་དག་གིས་
དེ་དག་ཉམས་སུ་མྱངས་ནས་མཐར་ཕྱིན་པའི་རྟགས་ནི། ཕྱི་དང་ནང་
མཉམ་པར་ཤེས་ཤིང་ཅིར་ཡང་མ་ཡིན་པ་ཉིད་དུ་མཐོང་བ་སྟེ། དེ་ཅིར་
ཡང་མ་ཡིན་པའོ། །དེ་ལྟར་ཤེས་པར་བྱེད་པ་དེ་ཤུགས་ཀྱིས་འགོག་པ་
ནི་བླ་མ་དམ་པའི་ལུང་སྟེ། དེ་ཉིད་དོ། །དེ་ཉིད་མངོན་དུ་རྟོགས་པས་
ནི་དགེ་བ་ཐམས་ཅད་ཀྱི་སྔོན་དུ་འགྲོ་བ་སྦྱོར་བའི་སྙིང་རྗེ་ཆེན་པོ་ཉིད་
དང་།༑ བསོད་ནམས་དང་ཡེ་ཤེས་ཀྱི་ཚོགས་ཀྱི་དངོས་གཞི་དང་།
སེམས་ཅན་ཐམས་ཅད་ཡོངས་སུ་སྨིན་པར་བྱ་བའི་ཕྱིར་མཇུག་བསྔོ་་་་་
ཞིང་སྨོན་ལམ་རྒྱ་ཆེན་པོ་གདབ་པ་དང༌། དེ་དག་ཐམས་ཅད་དབང་
རྣམ་པ་བཞི་གོ་རིམ་གྱི་ཚུལ་དུ་གནས་པར་བྱེད་པའི་དམ་ཚིག་བསྲུང་་་
བ་དང་། དེ་བརྟན་པར་བྱེད་པའི་བསོད་ནམས་ཀྱི་ཚོགས་ཡན་ལག་
ཤུགས་ཀྱིས་སྤངས་པ་སྟེ། དེ་དག་ལ་གནས་ཀྱང་དོན་མེད་པར་འགྱུར་
རོ། །དོན་དང་ལྡན་པ་ནི་གང་ཞིག་ཡིན་ཞེ་ན། ངས་མཐོང་ཞེས་པ་སྟེ།
ཐ་མལ་གྱི་ཤེས་པའོ། །དེ་དག་བསམ་པའི་ཡུལ་ནི་དོན་དམ་པའོ། །
བསོད་ནམས་ཀྱི་ཚོགས་ཁྱད་པར་ཅན་རྫོགས་པར་བྱེད་པ་ནི་མད་་་་་
པར་བྱེད་པའི་ངེས་ཤེས་སོ། །དེ་དག་ནི་ཉམས་སུ་མྱོང་བ་དང་། གཞན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 135 ·
དང་གཞན་དུ་བརྟགས་པའི་བདག་ཉིད་དག་བསམ་པའི་ཡུལ་རྟོག་པ་་
ཅན་དེ་དག་ནི་ངང་གིས་འགག་པར་འགྱུར་རོ། །གལ་ཏེ་སློབ་པ་པོ་དེ་
དག་གིས་བློ་ལ་བརྗོད་པར་བྱ་བའི་ཕྱིར་སེམས་ཀྱིས་སེམས་ནི་མཚོན་་་་་
དུ་འགྲོ་སྟེ། དེ་ཙམ་དུ་ཟད་པ་ཉིད་ཡིན་ཏེ། གཞན་ནི་སྐྱོན་དང་བཅས་
པའོ༑ །མཚོན་པའི་དོན་ལ་རྟོགས་པ་ནི་ཡིན་ལ། རླུང་དང་ཡིད་ཀྱི་རྣམ་
པར་ཤེས་པ་ནི་འགག་པར་འགྱུར་ཏེ། མཚན་མ་ལ་མི་གཡོ་ཞིང་མི་རྟོག་
པ་ལ་བརྟག་པ་ཁོ་ནར་འགྱུར་རོ། །ད་ནི་རྣལ་མའི་དོན་ཕྱིན་ཅི་མ་ལོག་
པ་བསྟན་པར་བྱ་སྟེ། ཇི་ལྟར་ལན་ཚྭ་ཆུ་ལ་ཐིམ་པ་ལྟར། །དེ་ལྟར་
སེམས་ནི་རང་བཞིན་ཉིད་དག་ལ། །དངོས་པོར་རྟོག་པའི་མཚན་ཉིད་
ཐིམ་པར་འགྱུར། །དེ་ཚེ་བདག་དང་གཞན་ནི་མཉམ་པར་མཐོང་། །
འབད་དེ་བསམ་གཏན་བྱས་པས་ཅི་བྱར་ཡོད། །རྟགས་གཅིག་ལ་ནི་
ལུགས་རྣམས་མང་པོར་མཐོང་། །འོངས་པ་མ་མཐོང་ཕྱིན་ཀྱང་དེ་
མཐོང་མེད། །རང་འདོད་པ་ཡིས་རང་རིག་གསལ་བར་སྨྲ། །རང་
བཞིན་འཇིག་ཅིང་གཞན་དང་འགལ་བ་ཡིན། །མགོན་པོ་བདག་ཉིད་
གཅིག་པུ་བཞིན་དང་ལྡན། །ཁྱིམ་དང་ཁྱིམ་ན་གྲུབ་མཐའ་དེ་གྲུབ་པའོ།།
གཅིག་ཟོས་པས་ནི་གཞན་ཀུན་ཚིམ་པར་འགྱུར། །ནང་བཞག་ཕྱི་རོལ་
སོང་ནས་ཁྱིམ་བདག་འཚོལ། །བཙལ་ཀྱང་མ་མཐོང་ཕྱིས་ཀྱང་དེ་མེད་
དེ༑ །འདུག་པར་གྱུར་ཀྱང་དེ་ཡིས་མ་ཤེས་སོ། །ཞེས་བྱ་བའི་དོན་ནི། ཇི་
ལྟར་ལན་ཚྭ་དག་ཆུ་དག་གི་ནང་དུ་བཅུག་ན་དེ་ལ་ཐིམ་ཞིང་ལན་ཚྭའི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། DS
• 136 +
རོར་གྱུར་པ་ལྟར། སེམས་ཀྱི་རང་བཞིན་ཉིད་ཡེ་ནས་དག་པའི་ཆུ་དག་
ལ་དངོས་པོར་རྟོག་པའི་མཚན་ཉིད་ཀྱི་ལན་ཚྭ་དག་བཞག་ན་དངོས་་་་་
པོ་ཐིམ་ཞིང་བདེ་བ་ཆེན་པོའི་རོར་འགྱུར་རོ། །དེའི་ཚེ་བདག་དང་
གཞན་དུ་མཉམ་པར་མཐོང་སྟེ། ཐ་མི་དད་དོ། །དེ་ལྟར་མ་རྟོགས་པའི་
རྩོལ་སྒྲུབ་དང་བཅས་པའི་དོན་དེ་ཉིད་ལ་འབད་དེ་བསམ་གཏན་བྱས་
པས་འཆིང་བའི་ཕྱིར་ཅི་བྱར་ཡོད་དེ། མེད་དོ། །གཉུག་མའི་དོན་དེ་ཁོ་
ན་ཉིད་ཀྱི་རྟགས་གཅིག་ལ་ནི་ཐ་དད་ཀྱི་རྟོག་པས་བརྟགས་པའི་་་་་་་
ལུགས་རྣམས་མང་པོར་མཐོང་ངོ༌། །མཐོང་དུ་ཡོད་དམ་ཞེ་ན། བྱིས་
པའི་ངང་ཚུལ་ཅན་ནམ་མཁའ་ལ་ཚད་བྱེད་པ་དང་འདྲ་བ་རྣམས་་་་་་་
ཀྱིས་བརྟག་པར་ཟད་ཀྱི། དེ་ཁོ་ན་ཉིད་ལ་ནི་འོངས་པའང་མ་མཐོང་།
ཕྱིས་ཀྱང་དེ་མཐོང་བ་མེད་དོ། །སེམས་ཙམ་པ་དག་གི་འདོད་པ་ནི་
རང་གི་འདོད་པའི་ཤུགས་ཀྱིས་རང་གིས་རང་རིག་པ་གསལ་བའི་ངོ་་་་
བོར་གྲུབ་པར་སྨྲ་སྟེ། །དེ་ནི་མུ་སྟེགས་ཀྱི་བདག་དང་འདྲའོ། །དེའི་ཕྱིར་
རང་བཞིན་འཇིག་ཅིང་དབུ་མ་ལ་སོགས་པ་གཞན་དང་ཡང་འགལ་་་་་
བར་འགྱུར་བ་ཡིན་ནོ། །དགག་སྒྲུབ་དང་བྲལ་བའི་དོན་ནི་ཆོས་ཀྱི་སྐུའི་
མགོན་པོ་བདེ་བ་ཆེན་པོའི་བདག་ཉིད་ཐ་མལ་གྱི་ཤེས་པ་གཅིག་པུ་་་་་་
རང་བཞིན་གྱིས་བཞིན་དང་ལྡན་ནོ། །དེ་དག་ཀྱང་བླ་མ་དམ་པའི་
གདམས་ངག་གིས་ཁྱིམ་དང་། བདག་ཉིད་ཀྱིས་ཉམས་སུ་མྱོང་བའི་
ཁྱིམ་ན་གྲུབ་པའི་མཐའ་དགག་སྒྲུབ་དང་བྲལ་བ་དེ་གྲུབ་པའོ། །དེ་ནི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 137 ·•
མ་བཅོས་པའི་དོན་ཏེ། དེ་གཅིག་པུ་རྣལ་མ་ཉམས་སུ་མྱོང་བའི་ཚུལ་
གྱིས་ཟོས་པ་ནི་གྲུབ་པའི་མཐའ་མ་ལུས་པ་གཞན་ཀུན་ཀྱང་ཚིམ་པར་་་
འགྱུར་རོ། །དེ་ནི་རང་བྱུང་གི་ཡེ་ཤེས་ཏེ། ཁྱིམ་གྱི་བདག་པོ་དེ་དག་
བདག་ཉིད་ཀྱི་བློའི་གཏིང་གི་ནང་དུ་བཞག་སྟེ། ཕྱི་རོལ་དུ་སོང་ནས་ཐ་
སྙད་ལ་རྣམ་པར་བརྟེན་པའི་མཐུས་ཁྱིམ་བདག་འཚོལ་ལོ། །བཙལ་
བའི་དོན་དེ་དག་ཀྱང་རྙེད་པ་མ་ཡིན་ཏེ། ཅིར་ཡང་མ་ཡིན་པའི་ཕྱིར་
མ་མཐོང་ངོ་། །ཕྱིས་ཀྱང་དེ་དག་ལ་མཐོང་བ་མེད་དེ། རང་ཉིད་ལ་
རང་གིས་འདུག་པར་གྱུར་ཀྱང་རྨོངས་པར་རྟོག་པའི་རྟོག་གེས་བསླད་་
པའི་ཕྱིར་དེ་ཡིས་མ་ཤེས་སོ། །དེ་བས་ན་རབ་ཏུ་མི་གནས་པའི་རྒྱུད་
ལས༑ བླ་མའི་གདམས་ངག་ཁྱིམ་མཆོག་དམ་པ་དང༌། །ཉམས་མྱོང་
ཁྱིམ་ནས་དགག་སྒྲུབ་མེད་པར་རྟོགས། །མ་བཅོས་རྣལ་མའི་ཟས་ཤིག་
ཟོས་གྱུར་པས། །གྲུབ་མཐའ་མ་ལུས་ཀུན་ཀྱང་ཚིམ་པར་འགྱུར། །
རྨོངས་པས་མ་རྟོགས་ཐ་སྙད་ཚིག་ལ་བརྟེན། །བཙལ་ཀྱང་མ་རྙེད་
འདུག་ཀྱང་དེ་མ་ཤེས། །ཞེས་འབྱུང་བའི་ཕྱིར་རོ། །ད་ནི་བདེ་སྟོང་
དབྱེར་མེད་བསྟན་པར་བྱ་སྟེ། རྦ་རླབས་མེད་པའི་དབང་ཕྱུག་ཆེན་པོ་
མཆོག །རྙོག་པ་མེད་པའི་བསམ་གཏན་ཅིར་མི་གཞག །ཆུ་དྭངས་མར་
མེ་རང་གསལ་གཅིག་ཏུ་ཞོག །འགྲོ་དང་འོང་བ་རོ་གཅིག་མི་འདོར་རོ།།
སྔ་ན་མེད་པའི་སྒེག་མོ་དང་འཕྲད་ནས། །ཉལ་བའི་སེམས་ནི་གཞི་མེད་
པ་ལ་བརྟེན། །རང་རིག་གཟུགས་དང་ཐ་དད་མ་བལྟ་ཞིག །འདི་ལྟར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ་་+ 138 *
སངས་རྒྱས་ལག་ཏུ་གཏོད་པ་ཡིན། །ཞེས་བྱ་བའི་དོན་ནི། སེམས་ཉིད་
གཉུག་མའི་ངོ་བོ་དེ་དག་ལ་སེམས་བཅོས་པའི་རྦ་དང་། རྣམ་པར་རྟོག་
པའི་རླབས་དག་གིས་མི་གནོད་པའི་དོན་དེ་ཉིད་ནི་ས་བཅུ་པའི་་
དབང་ཕྱུག་ཆེན་པོ་སྟེ། མཆོག་གོ །དེ་བས་ན་དོན་དེ་ཉིད་ནི་རྙོག་པ་
མེད་པས་སྟེ། ཁྱད་པར་གྱི་བསམ་གཏན་ཡིན་པའི་ཕྱིར་མཉམ་པའི་
དོན་དེ་ལས་སེམས་ཅིའི་ཕྱིར་མི་གཞག་སྟེ། གཞག་གོ །ཆུ་མ་རྙོག་པའི་
རྣལ་མ་དྭངས་པ་དང་མར་མེ་མ་བསད་པས་རང་གསལ་བ་བཞིན་དུ།
སེམས་མ་བཅོས་པར་གཅིག་ཏུ་དེ་ཁོ་ན་ཉིད་དུ་ཞོག་ཅིག་ཁམས་
གསུམ་ཀྱི་སེམས་ཅན་ཐམས་ཅད་ཀྱི་འགྲོ་བ་དང་གྲུབ་པའི་མཐའ་དབུ་
མ་པ་ལ་སོགས་པ་ཐམས་ཅད་ཀྱི་འོང་བ་ཐམས་ཅད་ཀྱང་འདི་ཉིད་དུ་་
རོ་གཅིག་པའི་ཕྱིར་མི་འདོར་རོ། །དེ་དག་ཆེད་དུ་སྒྲུབ་པའང་མེད་དེ།
སྲིད་པཱ་པཾ་ལི་པྲྀ། ཞེས་བྱའོ། །དེ་དག་གི་དོན་ནི་བླ་མ་དམ་པ་ལས་སྔ་ན་
མེད་པའི་དོན་རྟོགས་ཏེ། ཆོས་ཐམས་ཅད་བདེ་བ་ཆེན་པོའི་སྐུར་སྒེག་
པའི་ཕྱིར་དང་། ཤེས་རབ་ཆེན་པོའི་རང་བཞིན་མོ་ཡིན་པའི་ཕྱིར་ངོ་བོ་
དེ་དག་དང་འཕྲད་ནས་མཐར་ཕྱིན་པ་དག་གོ །དེ་དག་ནི་དོན་ཡང་སྔ་
ན་མེད་པ་ཡིན་ནམ་ཞེ་ན། མ་ཡིན་ཏེ། པཾ་ལི་པྲ་པ་པྲི། ཞེས་བྱ་སྟེ། ཆོས་
སྐུ་གཉུག་མའི་ངོ་བོ་དག །བདག་ཉིད་ལ་ནི་ཡོད་པ་སྟེ། །དགག་སྒྲུབ་
མེད་པར་སྒེག་པ་ལ། །དུས་གསུམ་སངས་རྒྱས་འབྱུང་བའམ་མོ། །ཞེས་
བྱ་བའི་དོན་ནོ། །དེ་དག་ཀྱང་། པྲྀ་ལི་པྲྀ་པྲི་པ། ཞེས་བྱ་སྟེ། ཉམས་མྱོང་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ‧139·
བདེ་བ་ཆེན་པོའི་རོ། །ཉམས་སུ་མྱོང་བས་ཤིན་ཏུ་བདེ། །བདག་གིས་སྨྲ་
བར་མི་ནུས་ཀྱི། །འདི་ལ་སྨྲས་ན་སྐྱོན་དུ་འགྱུར། །ཞེས་འབྱུང་བ་དང་།
དེ་ཉིད་ཀྱི་ཕྱིར། པཱ་པཾ་ལི་པྲྀ་པྲི། ཞེས་བྱ་སྟེ། དེ་དག་གི་དོན་ནི། ཆོས་སྐུ་
བདེ་ཆེན་སྨྲ་རུ་མེད། །ཟབ་ཅིང་ཚད་དང་རྒྱ་ཚད་མེད། །དེ་ཉིད་ངོ་བོ་
ཤེས་མི་ནུས། །རྟོགས་པར་འགྱུར་བ་མ་ཡིན་ནོ། །ཞེས་འབྱུང་བའི་ཕྱིར་
དང་། དེ་ཉིད་གསལ་བར་བྱ་བའི་ཕྱིར། པཱ་པྲི་པཾ་པྲི་ལཾ། ཞེས་བྱ་སྟེ། དེ་
དག་གི་དོན་ནི། བདེ་སྟོང་དབྱེར་མེད་མཉམ་པ་ཉིད། །མཉམ་པ་
ཕྱོགས་ཆ་ཆ་དང་བྲལ། །ནམ་མཁའི་ངོ་བོ་ཉིད་མཚུངས་ཕྱིར། །བརྗོད་
པ་ཐ་སྙད་མཐའ་ལས་འདས། །ཞེས་འབྱུང་བའི་ཕྱིར། སྔ་ན་མེད་པ་
དང་༑ སྔ་ན་ཡོད་པ་དང་། སྨྲ་མེད་པ་དང་། མི་ཤེས་པ་དང་། མཉམ་པ་
ཉིད་ཀྱི་སྒེག་མོ་སྟེ། འདི་དག་ནི་ཇི་བཞིན་པའི་ཤེས་པ་འབའ་ཞིག་ལ་
བརྗོད་པའོ། །དེའང་ཤེས་པ་བག་ཡངས་ཀྱི་སྤྱོད་པ་རྣམས་ལས་འགྲུབ་
པའི་ཕྱིར་ཉལ་བའི་སེམས་ནི་གཞི་མེད་པ་ལ་བརྟེན་ཞེས་པའོ། །དེ་བས་
ན་སེམས་རང་རིག་པའི་ཡེ་ཤེས་དང༌། སྣང་བ་ཡུལ་གྱི་གཟུགས་དང་།
དེ་སྒྲུབ་པར་བྱེད་པའི་ཚད་མ་དང༌། དེ་རྟོགས་པའི་དོན་རྣམས་སུ་ཐ་
དད་པའི་རྟོག་པས་མ་བལྟ་ཞིགག འདི་ལྟར་རྟོགས་པ་དེ་ནི་ཆོས་ཀྱི་སྐུའི་
སངས་རྒྱས་ལག་ཏུ་གཏོད་པ་ཡིན་ནོ། །ད་ནི་དྲན་པ་རྒྱུན་ཆགས་ཀྱི་
བདག་ཉིད་བསྟན་པར་བྱ་སྟེ། ལྷན་ཅིག་སྐྱེས་པའི་རང་བཞིན་དེ་ཚེ་
མཛེས༑ །གང་ཚེ་ལུས་དང་ངག་ཡིད་དབྱེར་མེད་པ། །དེ་ཚེ་ཐམས་ཅད་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ོ" T#
- 140 -
མཁྱེན་པ་ཐོབ་པ་སྟེ །དབྱེར་མེད་ངང་ལ་གཞག་དང་ཐོབ་མེད་ཀྱང་། །
བརྡ་རུ་མཚོན་ནས་གཞག་དང་ཐོབ་པར་སྨྲས། །སྨྲས་པའི་ཚིག་ཏུ་ཞོག་
ལ་དེ་དོན་སྒོམས། །བསྒོམ་པར་བྱ་བ་རྡུལ་ཙམ་མེད་པ་སྟེ། །མེད་པའི་
ངང་ལ་གཞག་ཏུ་མེད་པའི་ངང་། །དེ་ལ་གནས་ན་རྣལ་འབྱོར་སྙིང་
པོའི་ལམ། །སྙིང་པོ་གཞན་དུ་བརྗོད་པ་མ་ཡིན་གྱི། །དངོས་དང་སེམས་
སུ་ཤེས་ཤིང་ཤེས་པ་མེད། །མེད་པའི་རྡོ་རྗེ་དེ་ལ་འཇུག་པར་བྱ། །ཞེས་
བྱ་བའི་དོན་ནི། ལྷན་ཅིག་སྐྱེས་པའི་ཡེ་ཤེས་ཀྱི་རང་བཞིན་ནི་གང་གི་
ཚེ་དོན་རྣལ་མ་ཉམས་སུ་མྱོང་བ་དེའི་ཚེ་ཆོས་ཀྱི་སྐུ་མཛེས་པའོ། །གང་
གི་ཚེ་རྣལ་འབྱོར་པ་དག་གི་ལུས་དང་ངག་དང་ཡིད་དབྱེར་མེད་ཅིང་་་
མཉམ་པ་ཉིད་ཀྱི་ངང་ལ་གནས་པ་དེའི་ཚེ་ཐམས་ཅད་མཁྱེན་པའི་་་་་་་
སངས་རྒྱས་ཐོབ་པ་སྟེ། དེ་ནི་བདེ་བ་དང་སྟོང་པ་དབྱེར་མེད་པའི་ངང་
ལ་གནས་པའོ། །དེ་ལྟར་རྟོགས་པའི་ངང་ལ་མཉམ་པར་བཞག་པ་དང་
རྗེས་ལ་ཐོབ་པ་མེད་པའོ། །དེ་ལྟར་མེད་ཀྱང་མ་རྟོགས་པའི་ངང་ལ་
མཉམ་པར་བཞག་པ་དང་རྗེས་ལ་ཐོབ་པ་མེད་པའོ། །དེ་ལྟར་མེད་ཀྱང་
མ་རྟོགས་པའི་སློབ་པ་པོའི་བློ་ལ་བརྡ་རུ་མཚོན་ནས་མཉམ་པར་་་་་་་་་་
བཞག་པ་དང་རྗེས་ལ་ཐོབ་པར་སྨྲས་སོ། །སྨྲས་པའི་བརྗོད་བྱ་དེ་ཚིག་
ཙམ་དུ་ཤུགས་ཀྱིས་ཞོག་ལ། དེའི་དོན་ནི་བརྗོད་བྱ་དང་བྲལ་བ་སྒོམས་
ཤིག་པའོ། །བསྒོམ་དུ་ཡོད་དམ་ཞེ་ན། བསྒོམ་པར་བྱ་བ་ནི་རྡུལ་ཕྲ་རབ་
ཙམ་ཡང་མེད་པ་སྟེ། དེ་དག་གི་ངང་ལ་ནི་གཞག་ཏུ་མེད་པའོ། །གཞག་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། .141.
ཏུ་མེད་པའི་ངང་ལ་བཞག་ན་མཆོག་གོ །དོན་དེ་དག་ལ་གནས་ན་རྣལ་
འབྱོར་པ་སྙིང་པོའི་ངང་ངམ། སྙིང་པོའི་ལམ་ལ་རྟོགས་ཤིང་གནས་
པའོ༑ །སྙིང་པོ་ཞེས་བྱ་བའི་ངོ་བོ་དེ་ཉིད་ཀྱང་གཞན་དུ་བརྗོད་དུ་ཡོད་
པ་མ་ཡིན་གྱི། དངོས་པོར་སྔ་བ་ཐམས་ཅད་དང་གྲགས་པ་ཐམས་ཅད་
སེམས་སུ་ཤེས་ཤིང་ཤེས་པ་མེད་པའོ། །མེད་པའི་དོན་དེ་ནི་ཡེ་ཤེས་
རྣམ་པ་ལྔ་སྟེ། དེ་ཉིད་ཀྱང་ཐ་མལ་གྱི་ཤེས་པའི་ངོ་བོ་ཡིན་པའི་ཕྱིར་རྡོ་
རྗེ་སྟེ། དེ་ལ་འཇུག་པར་བྱའོ། །ད་ནི་གཉིས་སུ་མེད་པའི་མཚན་ཉིད་
བསྟན་པར་བྱ་སྟེ། དེའི་ཕྱིར་སྙིང་པོ་བརྟག་དཀའ་དགའ་དང་བྲལ། །
ཁྱིམ་བདག་དང་ནི་ཁྱིམ་བདག་མོ་ལོངས་སྤྱོད།།ཡུལ་ནི་གང་མཐོང་བ་
དེ་བཤད་པར་བྱའོ། །ཞེས་བྱ་བའི་དོན་ནི། ཆོས་ཉིད་མ་བཅོས་པ་རྣལ་
མའི་དེ་ཁོ་ན་ཉིད་ལ་ཚད་གཟུང་བར་མི་ནུས་པའི་ཕྱིར་སྙིང་པོའི་དོན་་
དེ་བརྟག་དཀའོ། །སྐལ་བ་དང་ལྡན་པའི་གང་ཟག་གིས་ཐ་མལ་གྱི་ཤེས་
པ་ཉམས་སུ་མྱོང་བ་ཉིད་ཡིན་པའི་ཕྱིར་དགའ་བ་དང་བྲལ་བའོ། །དེ་
ཉིད་ཀྱི་དུས་ན་ཀུན་གཞི་བྱང་ཆུབ་ཀྱི་སེམས་ཀྱི་ཁྱིམ་བདག་དང་ནི་་་་
ཆོས་ཉིད་མ་བཅོས་པ་རྣལ་མའི་ཁྱིམ་བདག་མོ་གཉིས་ལོངས་སྤྱོད་དེ།
དེའང་འདོད་པའི་ཡོན་ཏན་མི་འགོག་ཅིང་རང་དགའ་བའི་ཚུལ་དུའོ།༎
ཡུལ་གང་མཐོང་བ་དེ་དག་ཆོས་ཀྱི་སྐུའི་ངོ་བོར་བཤད་པར་བྱའོ། །ད་
ནི་ངོ་མཚར་གྱི་གླུ་བསྟན་པར་བྱ་སྟེ། ང་ཡིས་རྩེད་མོ་བྱས་པ་ལས། །
བྱིས་པ་རྣམས་ནི་ཤ་ཐང་ཆད། །མེ་བྱུང་བ་ནི་སྤྲ་བ་སྟེ། །མེ་ནི་སྤྲ་བ་

-142 ; ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༢
ཉིད་ལ་འབར། །ཞེས་བྱ་བའི་དོན་ནི། །སེམས་ཉིད་ཀྱི་དོན་གྱི་གླུ་བླངས་
པ་སྟེ། ང་ཡིས་ཞེས་བྱ་བ་ནི་སེམས་ཉིད་དོ། །རྩེད་མོ་བྱས་པ་ལས་ཞེས་
བྱ་བ་ནི་ཉི་མའི་ཟེར་བཞིན་དུ་སྣང་བ་སྣང་སྲིད་ཀྱི་ཚོགས་ཀུན་ལ་་་་་་་
བྱའོ༑ །བྱིས་པ་རྣམས་ཞེས་བྱ་བ་ནི་བདེ་བ་ཆེན་པོའི་རོ་མ་མྱངས་པ་
རྣམས་སོ། །ཤ་ཐང་ཆད་ཅེས་བྱ་བ་ནི་དགག་སྒྲུབ་དང་བྲལ་བའི་དོན་
གྱིས་བསླུས་པའོ། །དེ་དག་ཀྱང་ཇི་ལྟར་སྤྱད་པར་བྱ་ཞེ་ན། དཔེས་
མཚོན་པར་བྱ་སྟེ། མེ་བྱུང་བའི་རྒྱུ་ནི་སྤྲ་བ་རང་སྟེ། བྱུང་བའི་མེ་དེ་
ཉིད་ཀྱིས་ནི་སྤྲ་བ་ཉིད་ལ་འབར་ཞིང་སྲེག་གོ །དེ་བཞིན་དུ་སེམས་ལས་
སྣང་བའི་ཆོས་དེ་དག་བྱུང་སྟེ། བྱུང་བའི་སེམས་ཉིད་དེ་དག་སྣང་བ་ལ་
རབ་ཏུ་ཐིམ་མོ། །ད་ནི་དངོས་པོ་རང་གི་མཚན་ཉིད་ལ་གདམས་པ་
བསྟན་པར་བྱ་སྟེ། ཀྱེ་མ་ཧོཿ གཞན་ཡིད་མ་ཡིན་གཞན་མ་ཡིན། །རྣལ་
འབྱོར་སྤྱོད་པ་སྐྱེ་དང་བྲལ་བ་སྟེ། ཀྱེ་མ་ཧོཿ གཞན་ཡིད་མ་ཡིན་གཞན་
མ་ཡིན། །རྣལ་འབྱོར་སྤྱོད་པ་སྐྱེ་དང་བྲལ་བ་སྟེ། །བདག་པོ་བཟང་ཞིང་
རང་བཞིན་མཛེས་ཆགས་པ། །ཡུལ་གྱིས་གང་བའི་སེམས་དེ་རྣལ་མ་
ཉིད༑ །ཆགས་དང་ཆགས་བྲལ་མེད་པས་གཉུག་མར་བཞུགས། །སེམས་
ཉམས་པས་ན་རྣལ་འབྱོར་ངས་མ་མཐོང༌། །ཟ་ཞིང་འཐུངས་ལ་བསམ་
པ་གང་ཡང་མེད། །གྲོགས་མོ་འདི་ནི་སེམས་པ་གང་གནས་པ། །ཕྱི་རོལ་
པར་སེམས་སྡུག་བསྔལ་དག་གིས་འཛིན། །སྒྱུ་མ་རྣལ་མ་དང་ནི་དཔེ་
དང་བྲལ། །བྱ་བ་འདི་ཙམ་ཞིག་ཏུ་མ་སེམས་ཀྱི། །རྩོལ་བ་གང་ལ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 143 ·
དབྱེར་མེད་པ་ཡི་ཀློང༌། །ཀློང་ནི་སྒོ་གསུམ་གང་དུའང་དྲི་མ་མེད། །ཟླ་
བ་ཆུ་འཛག་ནོར་བུ་རང་དབང་མིན། །ཐབས་ཀྱིས་རྒྱལ་སྲིད་ཀུན་ལ་
དབང་སྒྱུར་བ། །སེམས་ཉིད་དེ་ནི་སྒྲུབ་པའི་རྣལ་འབྱོར་པ། །ལྷན་ཅིག་
སྐྱེས་པའི་སྡོམ་པར་ཤེས་པར་བྱ། །ཡི་གེ་པ་ཡིས་འགྲོ་བ་མ་ལུས་ཁྱབ། །
ཀུན་ལ་ཡི་གེ་མེད་པ་གཅིག་ཀྱང་མེད། །ཇི་སྲིད་ཡི་གེ་མེད་པར་གྱུར་པ་
ན༑ །དེ་སྲིད་ཡི་གེ་དམ་པ་རབ་ཏུ་ཤེས། །ཡི་གེ་དག་པར་ཤེས་པས་སྣག་
ཚ་ཡལ། །རྩོལ་མེད་རིག་བྱེད་འདོན་པར་དོན་དེ་ཉམས། །དམ་པ་
སེམས་དང་ཅིག་ཤོས་མི་ཤེས་ན། །གང་ནས་ཤར་བ་གང་དུ་ནུབ་པར་
བྱེད༑ །ཇི་ལྟར་ཕྱི་རོལ་དེ་ལྟར་བར་ཤེས་ན། །བཅུ་བཞི་པ་ཡི་ས་ལ་རྒྱུན་
དུ་གནས། །ཞེས་བྱ་བའི་དོན་ནི། འཁོར་བ་པའི་སེམས་ཅན་ཐམས་
ཅད་ལ་སྙིང་རྗེ་ཆེན་པོའི་ཚིག་གིས་བོས་ཏེ། ཀྱེ་མ་ཧོཿ དེ་ཁོ་ན་ཉིད་ནི་
གཞན་གྱི་ཡིད་ནི་མ་ཡིན་ཏེ། གཞན་གྱི་ཡིད་མིན་ན་མཚུངས་པས་ཐ་
དད་པར་ཡང་མི་འགྱུར་ཏེ། གཞན་མ་ཡིན་པ་ནི་འཐོབ་པར་ཡང་མི་
འགྱུར་རོ། །དོན་རྣལ་མ་དེ་ཉིད་ནི་ཐོག་མ་ཉིད་ནས་འབྱོར་པ་སྟེ། འདི་
ཉིད་ཀྱི་སྤྱོད་པ་ནི་རྣམ་པར་དག་པའི་དེ་ཁོ་ན་ཉིད་དོ། །འདི་དག་ནི་སྐྱེ་
བ་དང་བྲལ་བ་སྟེ། འགག་པའང་དེ་བཞིན་ནོ། དོན་དེའི་བདག་པོ་ནི་
མ་བཅོས་པ་སྟེ། བཟང་བ་ཡིན་ཞིང་ཆོས་ཀྱི་སྐུའི་རང་བཞིན་དང་ལྡན་
ནོ། །དེ་དག་ཀྱང་བསོད་ནམས་ཀྱི་ཚོགས་ཀྱིས་མཛེས་པར་བྱ་ཞིང་།
སྙིང་རྗེ་ཆེན་པོས་ཆགས་པ་ལ་གནས་པར་བྱའོ། །ཐ་དད་ཀྱི་རྣམ་པར་

" 144 * Điđâu lovào t
རྟོག་པས་བརྟགས་པའི་སེམས་ནི་ཡུལ་གྱིས་གང་བ་སྟེ། སེམས་དེ་དག་
གདུངས་ཤིང་སྡུག་བསྔལ་བའི་ཕྱིར་རོ། །སྡུག་བསྔལ་ཐམས་ཅད་སྐད་
ཅིག་མ་གཅིག་གིས་གཅོད་པར་བྱེད་པ་ནི་རྣལ་མ་ཉིད་དོ། །དེ་དག་གི་
ངོ་བོ་ཉིད་ནི་ཆགས་པ་དང་བཅས་པ་དང་ཆགས་པ་དང་བྲལ་བ་་་་་་་
གཉིས་སུ་མེད་པའི་དོན་དེ་ཁོ་ན་ཉིད་ཀྱི་དོན་གཉུག་མར་བཞུས་་་་་་་
ཤིག་པའི་ཐ་ཚིག་གོ །གང་གིས་སེམས་ཉམས་པས་ན་ཆོས་ཀྱི་སྐུའི་མཐུ་
ཟད་པར་བྱས་པ་སྟེ། དེ་དག་དེ་ཁོ་ན་ཉིད་ཀྱི་རྣལ་འབྱོར་པར་ངས་མ་
མཐོང་ངོ་། །དེའང་བསམ་གཏན་ལ་རབ་ཏུ་གཞོལ་བའི་རྒྱུད་ལས།
སེམས་ཉམས་པས་ན་འབྲས་བུ་ཐམས་ཅད་ཉམས། །ཉམས་པ་མེད་དེ་
ཆོས་སྐུ་ཟད་པར་བྱེད། །སྐད་ཅིག་གཅིག་ལ་ནུས་པའི་མཐུ་འཕྲོགས་ཏེ།།
དབྱེར་མེད་བསམ་གཏན་འབྱུང་བ་མ་ཡིན་ནོ། །ཞེས་འབྱུང་བའི་ཕྱིར།
དེ་བས་ན་སེམས་ཉམས་པར་མི་བྱའོ། །ལས་ཀྱི་ཕྱག་རྒྱ་ཙམ་གྱིས་ཆོག་
པར་བྱེད་པ་ནི་ཟ་ཞིང་སྟེ། དེའི་བདེ་བ་ལ་ཞེན་པའི་ཤེས་པ་འཐུངས་
པ་ལྷག་པའི་ཞེན་པ་ནི་འཁོར་བའི་བདེ་བ་སྐྱེད་པར་བྱེད་པ་སྟེ། མྱ་
ངན་ལས་འདས་པའི་བསམ་པ་གང་སྐད་ཅིག་ཀྱང་མེད་དེ། གྲོགས་མོ་
ཞེས་བྱ་བ་ནི་རང་བཞིན་གྱིས་བདག་མེད་མའོ། །དེ་ཉིད་དང་བྲལ་བའི་
ཤེས་པ་འདི་དང་འདི་ལྟར་རྟོག་ཅིང་ཤེས་པ་གང་གནས་པ་དེ་ནི་ཕྱི་་་་་
རོལ་མུ་སྟེགས་པ་དང་ཁྱད་མེད་དོ། །དེ་ཁོ་ན་ཉིད་སེམས་སྡུག་བསྔལ་
དག་གིས་འཛིན་པར་ངེས་སོ།། །འདི་དག་ནི་སྒྱུ་མ་ཙམ་དུའང་མཚོན་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 145 ·
པར་མི་བྱའོ། །རྣལ་མ་ཉིད་དང་དེ་ཁོ་ན་ཉིད་ཀྱི་ངོ་བོར་ཡང་གདགས་
པར་མི་བྱའོ། །དཔེས་མཚོན་པར་ཡང་མི་བྱའོ། །དེ་དང་བྲལ་བར་ཡང་
མི་བརྟག་གོ །དེ་འང་བྱ་བ་གཏང་བ་སྟེ། བྱ་བ་འདི་ཡིན་ནོ་ཞེས་ཚིག་
ཙམ་དུའང་མ་སེམས་ཀྱི་ཞེས་གདམས་སོ། །དེ་དག་ནི་རྩོལ་བས་མ་
བཙལ་ཏེ། ཟག་པ་མེད་པའི་པའི་བདེ་བས་གང་ལ། ཟག་པ་དང་
བཅས་པའི་བདེ་བ་དང་སྟོང་པ་དབྱེར་མེད་པའི་ཀློང་ངོ་། །འདི་དག་
ནི་ལུས་དང་། ངག་དང་། ཡིད་གསུམ་གྱིས་བརྟག་པ་དང་བྲལ་བ་སྟེ།
དྲི་མ་མེད་པའོ། །དེ་དག་ཀྱང་རྩ་དང་། རླུང་དང་། ཐིག་ལེ་ལས་ཉམས་
སུ་མྱང་བར་བྱ་བ་ནི་མ་ཡིན་ཏེ། དེ་དག་ཐམས་ཅད་ཀྱང་འདི་ཉིད་ཀྱི་
ངང་ཡིན་ཏེ། དྲི་མ་མེད་པའོ། །ཐ་མལ་གྱི་ཤེས་པ་ཉིད་ཀྱི་འདོད་ཆགས་
ཆེན་པོ་དང་། མ་བཅོས་པའི་དོན་ཞེ་སྡང་གི་བདག་ཉིད་དང༌། ཆོས་
ཐམས་ཅད་མི་ཤེས་པའི་གཏི་མུག་ཆེན་པོ་སྟེ། འདི་དག་ནི་ངོ་བོ་ཉིད་
ཡིན་ཏེ། དྲི་མ་མེད་པའོ། །དེ་དག་ཉམས་སུ་མྱང་བར་བྱ་བ་ནི། དང་
པོར་ཤེས་པ་རྩོལ་སྒྲུབ་དང་བྲལ་བར་བྱ་བ་དང་། དེ་ནས་མ་བཅོས་
པའི་བདག་ཉིད་ཡོངས་སུ་ཤེས་པར་བྱ་བ་དང༌། ཐ་མར་ཉམས་དང་
རྟོགས་པ་དང་བྲལ་བ་སྟེ། འདི་དག་ཐམས་ཅད་ནི་གཉུག་མའི་ངོ་བོ་ལ་
བརྗོད་པ་ཡིན་པའི་ཕྱིར་འཇུག་པའི་སྒོ་ཙམ་དུ་ཟད་ཀྱི། གང་དུའང་དྲི་
མ་མེད་དོ། །དེ་དག་རྟོགས་པ་ལས་སྒྲིབ་པ་རྣམ་པ་གཉིས་སྐད་ཅིག་མ་
གཅིག་ལ་གཅོད་པར་བྱེད་དེ། དཔེར་ན་ཟླ་བའི་རྒྱ་མཚོ་དག་གི་ནང་ན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། " D}* 146 •
ཆུའི་ནོར་བུ་གནས་པ་དེ་དག་ལ་ཟླ་བའི་འོད་ཀྱིས་ཕོག་པའི་དུས་སུ་ཆུ་
འབྱུང་བ་སྟེ། རང་དབང་ཡོད་པ་ནི་མིན་ནོ། །དཔེར་ན་རྒྱལ་པོ་དག་གི་
སྟན་ལ་ཐབས་ཀྱིས་དེ་དག་གི་སྟེང་དུ་ཕྱིན་ན་རྒྱལ་པོའི་རྒྱལ་སྲིད་ཀུན་་
ལ་དབང་སྒྱུར་བ་བཞིན་དུ། སེམས་དེ་ཁོ་ན་ཉིད་དེ་ནི་བླ་མའི་མན་
ངག་གིས་བསྒྲུབ་པར་བྱ་བའི་རྣལ་འབྱོར་པ་དེ་དག་གིས་ལྷན་ཅིག་་་་་་་་
སྐྱེས་པའི་ཡེ་ཤེས་ཀྱིས་སྡོམ་པ་ཅིར་ཡང་མ་ཡིན་པར་ཤེས་པར་བྱས་ན་་
སྐུ་གསུམ་གྱི་འཁོར་ལོ་ཐམས་ཅད་ལ་དབང་སྒྱུར་བར་འགྱུར་རོ། །དེ་
དག་ཐམས་ཅད་རྟོགས་པར་འགྱུར་བ་ཡིན་ནམ་ཞེ་ན། པ་ཏ་ར་སྟེ། ཡི་
གེའོ༑ །དེ་དག་གི་དོན་ནི་ནུས་པ་དང་ལྡན་པའི་ཐ་ཚིག་གོ །དེ་དག་ནི་
ཆགས་པ་དང་བྲལ་ཞིང་མ་འདྲེས་པའི་དོན་དེ་རྣམ་པར་དག་པར་བྱ་་་
བའི་ཕྱིར་དེ་དག་གིས་འགྲོ་བ་མ་ལུས་པ་ཐམས་ཅད་ལ་ཁྱབ་བོ། །དེ་
བས་ན་སྣང་གྲག་གི་ཆོས་ཀུན་ལ་ཡི་གེ་མེད་པ་གཅིག་ཀྱང་མེད་དོ། །ཡི་
གེ་དེ་ཉིད་ཀྱང་ཡོད་པ་མ་ཡིན་ནམ་ཞེ་ན། ཇི་སྲིད་དུ་ཡི་གེ་ཡོད་པར་
གྱུར་པ་དེ་སྲིད་དུ་གནས་པ་ཇི་སྲིད་དུ་ཡི་གེ་མེད་པར་གྱུར་པ་སྟེ། མེད་
པ་ཉིད་ནི་ཡོད་པ་ཉིད་ཡིན་པའི་ཕྱིར་དེ་སྲིད་དུ་ཡི་གེ་དམ་པ་རབ་ཏུ་་་
ཤེས་སོ། །དེའི་བརྡ་དང་ཐ་སྙད་དང་བྲལ་བ་ལ་ནི་ཡི་གེ་དག་པར་ཤེས་
པ་སྟེ། ཉམས་སུ་མྱོང་དུ་མེད་པའི་ཕྱིར་སྣག་ཚ་ཡལ་ལོ། །གཞན་དག་ནི་
རྩོལ་བ་མེད་པའི་ཕྱིར་མུ་སྟེགས་ཀྱི་རིག་བྱེད་དང་མཚུངས་ཏེ། འགྲོ་བ་
འདོན་པར་འདོད་པ་དེས་རང་ཉིད་ཀྱི་དོན་དེ་ཉིད་ཀྱང་ཉམ་སུ་་་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 147 •
མྱོང་བར་འགྱུར་རོ། །དེ་བས་ན་སངས་རྒྱས་ཐམས་ཅད་ཀྱི་དགོངས་པ་
དམ་པ་ཐ་མལ་གྱི་ཤེས་པ་འདི་དག་སེམས་དང་། ཅིག་ཤོས་བདེ་བ་
ཆེན་པོའི་རང་བཞིན་དེ་ཁོ་ན་ཉིད་མི་ཤེས་ན་སྣང་བའི་ཆོས་འདི་དག་་
གང་ནས་ཤར་བ་ཡིན་ལ། གང་དུ་ནུབ་པར་བྱེད་དོ། །དེ་བས་ན་ཇི་
ལྟར་ཕྱི་རོལ་གྱི་སྣང་གྲག་གི་ཆོས་འདི་དག་ཐམས་ཅད་སེམསཉིད་་་་་་་
གཉུག་མའི་ངོ་བོ་དེ་ལྟར་རབ་ཏུ་ཤེས་ན་ཕུང་པོ་ལྔ་ལ་རིགས་ལྔའི་རྒྱ་་་་
དང་༑ དེ་ལ་མི་བསྐྱོད་པའི་རྒྱ་དང་། དེ་ལ་རྡོ་རྗེ་འཛིན་པ་ཆེན་པོའི་རྒྱ་
དང༌༑ དེ་ལ་བདེ་བ་ཆེན་པོའི་རྒྱ་དང་། ཅིར་ཡང་མ་ཡིན་པའི་རྟོགས་
པ་སྟེ། །བཅུ་བཞི་པའི་ས་ལ་རྒྱུན་དུ་གནས་སོ། །ད་ནི་བདག་ཉིད་རྣམ་
པར་དག་པ་བསྟན་པར་བྱ་སྟེ། ལུས་མེད་ལུས་ལ་སྦར་མེད་སྦས་པ་སྟེ།།
གང་གིས་དེ་ཤེས་པ་གྲོལ་གྲོལ་བར་འགྱུར། །ང་ཡིས་གྲུབ་པའི་ཡི་གེ་
ནག་པོ་སྟོན། །ཁུ་བ་འཐུངས་པས་ང་ནི་བརྗེད་པར་འགྱུར། །གང་གིས་
བལྟར་མེད་ཡི་གེ་གཅིག་ཤེས་ན། །དེ་ཡི་མིང་ནི་བདག་གིས་མི་ཤེས་སོ། །
ཞེས་བྱ་བའི་དོན་ནི། གཉུག་མའི་དེ་ཁོ་ན་ཉིད་ལ་སྣང་བ་གྲུབ་པ་མེད་
པས་ལུས་མེད་དོ། །སེམས་ཉིད་དུ་གྲུབ་པ་མེད་པས་ལུས་ལ་སྦར་མེད་
དོ༑ །དེའང་དམ་པའི་གདམས་ངག་ལ་རག་ལས་པས་སྦས་པ་སྟེ། སྐལ་
བ་དང་ལྡན་པ་གང་གིས་བླ་མའི་ཞལ་གྱི་བདུད་རྩི་འཐུངས་ཏེ། གཉུག་
མའི་དེ་ཁོ་ན་ཉིད་ཤེས་པ་ན་བདག་ཉིད་གྲོལ་ཞིང་གཞན་ཡང་གྲོལ་་་་་་
བར་འགྱུར་རོ། །གང་གི་ཚེ་བདག་ཏུ་གནས་པ་དེ་ནི་ཆོས་ཀྱི་སྐུ་སྟེ། ང་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། \ IE)
* 148 *
ཡིས་ཐ་མལ་གྱི་ཤེས་པ་གྲུབ་པའི་ཡི་གེ་ནི་མི་འགྱུར་བའི་ཕྱིར་ནག་པོ་་་་
སྟེ༑ དེ་དག་ཁྱད་པར་དུ་གྱུར་པའི་གང་ཟག་ལ་སྟོན་པའི་ཕྱིར་ཁུ་བའོ། །
དེ་དག་ནི་ཅིར་ཡང་མ་ཡིན་པའི་ཚུལ་དུ་འཐུངས་པས་ང་དང་བདག་་་
ནི་བརྗེད་པར་འགྱུར་རོ། །ཡི་གེ་ནག་པོ་དེ་ཉིད་ཀྱང་སངས་རྒྱས་ལ་
སོགས་པ་གང་གིས་ཀྱང་བལྟར་མེད་དེ། རང་བཞིན་གྱིས་ཁ་དོག་ཅན་
གྱི་ཡི་གེ་གཅིག་ཤེས་ན་དེའི་མིང་ནི་བདག་གིས་མི་ཤེས་པས་དངོས་་་་་་་་
པོར་གྲུབ་པ་ལྟ་ག་ལ་ཡོད་དེ། མེད་དོ། །ཞེས་རྗེ་བཙུན་པ་དག་གིས་
གསུངས་སོ། །ད་ནི་དེ་ཁོ་ན་ཉིད་རབ་ཏུ་གསལ་བར་བསྟན་པར་བྱ་སྟེ།
ནགས་ཁྲོད་གསུམ་ན་ཡི་གེ་ནག་པོ་གཅིག །ཡི་གེ་གསུམ་གྱི་དབུས་ན་
བལྟ་བར་བྱ།།གང་ཞིག་གསུམ་ལ་བབ་པའི་ངོ་བོ་ནི། །གདོལ་པའི་རིག་
བྱེད་བཞིན་ཡང་དེ་བཞིན་ནོ། །ཞེས་བྱ་བའི་དོན་ནི། ནགས་ཞེས་བྱ་
བའི་དོན་ནི་ཤའོ། །ཁྲོད་ནི་རུས་པའི་ཚོགས་མ་ལུས་པའོ། །གསུམ་བྱ་བ་
ནི་རྩ། རླུང་། ཐིག་ལེའོ། །ཡིག་གེ་ནི་བདེ་སྟོང་དབྱེར་མེད་དོ། །ནག་པོ་
ནི་མི་འགྱུར་བའི་དོན་ཏེ། གཅིག་ཅེས་བྱ་བ་ནི་སངས་རྒྱས་ཉག་གཅིག་
གོ །དེ་དག་ལ་ཡི་གེ་གསུམ་དུ་གནས་ཏེ། འདོད་པའི་ཁམས་དང་།
གཟུགས་ཀྱི་ཁམས་དང་། གཟུགས་མེད་པའི་ཁམས་སོ། །དེ་དག་ཀྱང་
རྨོངས་པ་གསུམ་དུ་བརྗོད་དེ། ལུས་དང་། ངག་དང་། ཡིད་གསུམ་མོ། །
དེ་དག་ཀྱང་གཏི་མུག་ཆེན་པོ་དང་སེམས་ཉིད་ཀྱི་ངོ་བོ་ཡིན་པའི་ཕྱིར་་
དབུས་སོ། །དེའང་ཐ་མལ་གྱི་ཤེས་པར་བཞག་ནས་མཉམ་པ་དང་། མི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 149 -
ཤེས་པ་དང་། བལྟར་མེད་པའི་ངོ་བོ་གསུམ་དུ་བལྟ་བར་བྱའོ། །སྐལ་བ་
དང་ལྡན་པ་གང་ཞིག་གིས་ཡི་གེ་གསུམ་ལ་གནས་པའི་རང་བཞིན་དེ་་་་
དག་ལ་བབ་པ་ན་དེའི་ངོ་བོ་ནི། ཀྱི་ཧ་ར་ཏའོ། །དེ་དག་གི་དོན་ནི་
ཐམས་ཅད་དང་ལྡན་ཞིང་ཁས་མི་ལེན་པ་སྟེ། དེ་དག་གདོལ་པའི་རིག་
བྱེད་དུར་ཁྲོད་ཀྱི་ལྟས་དང་། རོའི་མཚན་ཉིད་དང༌། འགེགས་པའི་གོ་
རིམ་དང་། འདེགས་པའི་དུས་བཞིའང་དེ་ཉིད་ཡིན་ཏེ། གཞན་དག་ལ་
ལྟ་སྨོས་ཀྱང་ཅི་དགོས། ད་ནི་བདེ་བ་ལས་འབྱུང་བའི་ལམ་བསྟན་པར་
བྱ་སྟེ། ཀུནྡུ་རུའི་སྐབས་བདེ་ཆེན་གྲུབ་པ་ནི། །ཇི་ལྟར་སྐོམ་པས་སྨིག་རྒྱུ་
སྙེགས་པ་བཞིན། །སྐོམ་ནས་འཆི་སྟེ་ནམ་མཁའི་ཆུ་རྙེད་དམ། །རྡོ་རྗེ་
པདྨ་གཉིས་ཀྱི་དབུས་གནས་པ། །བདེ་བ་གང་གིས་རྣམ་པར་བསྐྱེད་པ་
།ཅི་སྟེ་དེ་དོན་བསྟན་དུ་མེད་པས་ན། །ས་གསུམ་གང་དུ་རྫོགས་སུ་
རེ་བ་ལགས། །ཡང་ན་ཐབས་ཀྱི་བདེ་བ་སྐད་ཅིག་མ། །ཡང་ན་དེ་ཉིད་
གཉིས་སུ་འགྱུར་བ་སྟེ། །བླ་མའི་དྲིན་གྱིས་སླར་ཡང་ཉིད་ལ་ནི། །བརྒྱ་
ལས་འགའ་ཡིས་ཤེས་པར་ག་ལ་འགྱུར། །ཞེས་བྱ་བའི་དོན་ནི། ཀུནྡུ་རུ་
སྟེ༑ སེམས་ཅན་ཐམས་ཅད་ཀྱི་སེམས་ཆོས་ཀྱི་སྐུ་ཡིན་པའི་ཕྱིར་དབང་
པོའི་སྒོ་མཉམ་པར་སྦྱར་བ་ལས། ལྷན་ཅིག་སྐྱེས་པའི་དགའ་བ་སྐྱེས་པ་
དེ་དག་བླ་མའི་གདམས་ངག་གིས་སྐབས་ཕྱེ་སྟེ། བདེ་བ་ཆེན་པོའི་རྒྱས་
བཏབ་ནས། དེ་ཁོ་ན་ཉིད་གྲུབ་པ་ཉིད་ནི་ཉམས་སུ་མྱོང་དུ་ཡོད་ཀྱང་
ཐོབ་ཏུ་མེད་པ་སྟེ། ཇི་ལྟར་སྒོམ་པ་དག་གིས་སྨིག་རྒྱུ་མཐོང་ཞིང་སྙེགས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། n ཥཱཔའི150 *
པ་བཞིན་དུ་ཆུས་དོན་བྱེད་མ་ནུས་ཏེ། ཐོབ་ཏུ་མེད་པས་སྐོམ་ནས་
འཆིའོ༑ །དེ་དག་རྙེད་པར་ཡང་མི་རིགས་ཏེ། ནམ་མཁའི་ཆུ་དང་འདྲ་
བས་རྙེད་དམ་སྟེ། མི་རྙེད་དོ། །མན་ངག་ལས་བྱུང་བ་གཞན་དག་ནི་
འབྲས་བུ་རྙེད་པར་ཡང་མི་འགྱུར་ཏེ། ཀུནྡུ་རུ་ཞེས་བྱ་བ་ནི་དྲག་པོའི་
སྦྱོར་བའོ། །དེ་དག་གིས་སྐད་ཅིག་མ་གཅིག་གི་སྐབས་ལ་ཉམས་སུ་མྱོང་
བ་སྲིད་ཀྱང་ཕྱག་རྒྱ་ཆེན་པོའི་བདེ་བ་གྲུབ་པའི་རྣམ་པ་ནི་མི་འབྱུང་སྟེ།
དཔེར་ན་སྐོམ་པ་དག་གིས་སྨིག་རྒྱུའི་ཆུ་སྙེགས་པ་བཞིན་དུ་དོན་བྱེད་་་
པར་མི་ནུས་ཏེ། སྐོམ་ནས་འཆིའོ། །དེ་དག་ཀྱང་བདེ་བ་ཆེན་པོ་ནམ་
མཁའ་ལྟ་བུའི་བླ་མའི་མན་ངག་གི་ཆུ་མི་རྙེད་དོ། །འདོད་པ་དག་ལ་
ཞེན་པའི་ཕྱིར་དམ་པ་དག་གིས་བསྟེན་པར་བྱ་བའང་མ་ཡིན་ནོ། །དེ་
བས་ན་འབྲས་བུ་ཆེན་པོར་མི་འགྱུར་རོ། །དེ་བས་ན་སྟོང་པ་དང་བདེ་
བ་དབྱེར་མེད་པའི་འབྱུང་གནས་རྡོ་རྗེ་དང་པདྨ་གཉིས་སྙོམས་པར་་་་་
ཞུགས་པའི་དབུས་དག་ན་ལྷན་ཅིག་སྐྱེས་པའི་ཡེ་ཤེས་ཀྱི་གཐིག་་་་་་་་་
གནས་པ་སྟེ། དེ་དག་ལམ་དུ་ཁྱེར་བའི་བདེ་བ་དེ་དག་ལ་ཞེན་པས།
བདེ་བ་ལས་ཀྱི་ཕྱག་རྒྱ་གང་གིས་གནས་ནས་རྣམ་པར་བསྐྱེད་པ་དེ་ནི་་
ཅི་སྟེ་དེ་དག་ལ་དེ་ཁོ་ན་ཉིད་ཀྱི་དོན་བསྟན་དུ་ཡོད་དམ། རྟོག་པ་
འབའ་ཞིག་ལ་ལོངས་སྤྱོད་པའི་ཕྱིར་མེད་པས་ནའོ། །དེའི་ཕྱིར་ཉན་
ཐོས་དང་། རང་སངས་རྒྱས་དང་། ཐེག་པ་ཆེན་པོའི་ས་གསུམ་གང་དུ་
རྫོགས་སུ་རེ་བ་ལགས་སོ། །དེ་དག་ནི་བསླབ་པ་དང་མི་ལྡན་ཞིང་བྱེ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ·151.
བྲག་གི་ཆ་མ་རྟོགས་པ་དང་། འཁོར་བ་མི་རྟག་པའི་རྣམ་པ་ལ་ཡིད་
འབྱུང་བ་མེད་པ་དང་། བདེན་པ་རྣམ་པ་གཉིས་ཟུང་དུ་འཇུག་པ་མེད་
པ་དང་། བདེ་བ་ཆེན་པོའི་དོན་མ་རྟོགས་པས་འབྲས་བུ་ས་གསུམ་གྱི་
བདག་ཉིད་ཐོབ་པ་མ་ཡིན་ནོ། །དེ་བས་ན་ཐམས་ཅད་ཀྱིས་རྟེན་བྱེད་
པ་མ་ཡིན་ནམ་ཞེ་ན། ཡང་ན་ལྷན་ཅིག་སྐྱེས་པའི་ཡེ་ཤེས་ངོས་འཛིན་
པའི་ཐབས་སུ་ལྷན་ཅིག་སྐྱེས་པའི་ཡེ་ཤེས་ཀྱི་བདེ་བ་སྐད་ཅིག་མ་དེ་་་་་
དག་ལ་བརྟེན་ནས་ཟག་པ་མེད་པའི་བདེ་བ་དེ་དག་ལ། ཡང་ན་འམ།
ཕྱིས་ཀྱི་དུས་སུ་དེ་དག་ཉིད་ལ་མ་ཞེན་པས་ཟག་པ་མེད་པའི་བདེ་བ་་་་
དང་སྟོང་པ་ཆེན་པོ་བསམ་གྱིས་མི་ཁྱབ་པ་གཉིས་སུ་མེད་པར་འགྱུར་་་
བས་སྟོང་པ་དང་བདེ་བ་དབྱེར་མི་ཕྱེད་པ་དེ་དག་བླ་མ་དམ་པའི་་་་་་་་་
བཀའ་དྲིན་གྱིས་ཞལ་གྱི་བདུད་རྩིའི་གདམས་ངག་དམ་པ་དེ་ག་་་་་་་་
ཉམས་སུ་མྱོང་སྟེ། སླར་ཡང་བསྟན་པའི་དོན་དེ་ཉིད་ལ་ནི་བརྗོད་པར་
བྱ་བ་གང་ཟག་བརྒྱ་ལས་གཅིག་གིས་ཀྱང་ཤེས་པར་ག་ལ་འགྱུར་རོ། །
དེ་ལྟར་ཉམས་སུ་མྱོང་བའི་རྣམ་པ་བསྟན་ནས། ད་ནི་འབྲས་བུ་ཕུན་
སུམ་ཚོགས་པའི་བདག་ཉིད་བཤད་པར་བྱ་སྟེ། གྲོགས་དག་ཟབ་མོ་
དང་ནི་རྒྱ་ཆེ་བ། །གཞན་གྱིས་བདག་ཉིད་རྟོགས་པ་མ་ཡིན་ཏེ། །ལྷན་
ཅིག་སྐྱེས་པས་ཞི་བའི་དུས་ཀྱི་ཚེ། །གཉུག་མ་ཉམས་སུ་མྱོང་བས་རབ་
ཏུ་ཤེས། །མུན་ནག་ཆེན་པོར་ཟླ་བའི་ནོར་བུ་ནི། །ཇི་ལྟར་འཆར་བར་
བྱེད་པ་བཞིན་དུ་མཛེས། །མཆོག་ཏུ་བདེ་ཆེན་སྐད་ཅིག་གཅིག་ལ་ནི། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
* 152 +
སྡུག་བསྔལ་མ་ལུས་ཕམ་པར་བྱེད་པའོ། །སྡུག་བསྔལ་སྣང་བྱེད་སེམས་
ལ་ནུབ་པ་ན། །སྒྲོལ་བའི་བདག་པོ་གཟའ་དང་མཉམ་དུ་ཤར། །འདི་
ལྟར་སྤྲུལ་པའི་བདག་ཉིད་སྤྲུལ་པ་ན། །དེ་ནི་དཀྱིལ་འཁོར་འཁོར་ལོ་
དམ་པའོ། །ཞེས་བྱ་བའི་དོན་ནི། སྐལ་བ་དང་ལྡན་པའི་གང་ཟག་ལ་
གྲོགས་དག་ཅེས་བོས་ཏེ། དོན་ཟབ་མོ་རྒྱ་མཚོ་ལྟ་བུ་དང་ནམ་མཁའ་ལྟ་
བུར་རྒྱ་ཆེ་བའི་རྣམ་པ་དེ་དག་བདག་ཏུ་འཛིན་པ་དང་བཅས་འི་་་་་་་
ཤེས་པ་གཞན་དག་གིས་དེ་ཁོ་ན་ཉིད་ཀྱི་བདག་ཉིད་རྟོགས་པ་མ་ཡིན་་
ཏེ༑ ལྷན་ཅིག་སྐྱེས་པའི་ཡེ་ཤེས་ཀྱི་དེ་ཁོ་ན་ཉིད་སྐྱེས་པས་ཉོན་མོངས་
པའི་རྣམ་པར་རྟོག་པ་ཞི་བའི་བར་གྱི་དུས་དེ་ཉིད་ཀྱི་ཚེ་ན་གཉུག་མའི་
དེ་ཁོ་ན་ཉིད་ཉམས་སུ་མྱོང་བས་རབ་ཏུ་ཤེས་སོ། །དཔེར་ན་མུན་ནག་
ཆེན་པོའི་གནས་སུ་ཆུ་ཤེལ་གྱི་ཟླ་བའི་ནོར་བུའི་འོད་ནི་ཇི་ལྟར་འཆར་་
བར་བྱེད་པ་དེ་ཉིད་ཀྱི་དུས་སུ་མུན་པ་ཐམས་ཅད་ངེས་པར་བཅོམ་སྟེ།
བསིལ་ཞིང་དྭངས་ལ་འོད་ཀྱི་རྒྱུན་གསལ་བར་བྱེད་པ་བཞིན་དུ། དེ་ཁོ་
ན་ཉིད་དེའང་དེ་ལྟར་མཛེས་པའོ། །དེ་ལྟར་ཡོན་ཏན་ཐམས་ཅད་ཀྱི་
མཆོག་ཏུ་གྱུར་པའི་བདེ་བ་ཆེན་པོའི་སྐད་ཅིག་མ་གཅིག་ལ་ནི་ག་་་་་་
བསྔལ་མ་ལུས་པ་ཕམ་པར་བྱེད་པའོ། །སྡུག་བསྔལ་འབྱུང་བའི་རྒྱུ་སྣང་
བའི་རྣམ་པ་བྱེད་པའི་ངོ་བོ་ཐམས་ཅད་སེམས་ལ་ནུབ་པར་འགྱུར་ཏེ།
དེ་ནི་ཆོས་ཀྱི་སྐུའོ། །ས་ལ་གནས་པའི་བྱང་ཆུབ་སེམས་དཔའ་རྣམས་
སྒྲོལ་བའི་བདག་པོ་ནི་ལོངས་སྤྱོད་རྫོགས་པའི་སྐུའོ། །གཟའ་སྐར་གྱི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། ‧* 153 *·
རྣམ་པ་ལྟ་བུ་སྤྲུལ་པའི་སྐུ་སྟེ། དེ་དག་དང་མཉམ་དུ་ཤར་བར་འགྱུར་
རོ༑ །དེར་ཡང་མ་ཟད་དེ། ཁམས་གསུམ་ཐམས་ཅད་ནི་སྐུ་གསུམ་གྱི་
འཁོར་ལོ་སྟེ། འདི་ལྟར་སྤྲུལ་པའི་བདག་ཉིད་ཅིར་ཡང་མ་ཡིན་པ་དང་།
སྤྲུལ་པའི་སྐུ་འགྲོ་འོང་གི་རྣམ་པ་ཅན་དང་། དེ་དག་ཐམས་ཅད་ནི་
བདེ་བ་ཆེན་པོའི་འཁོར་ལོའོ། །དཀྱིལ་འཁོར་གྱི་སྐུ་དང་བཅས་པ་སྟེ།
འཁོར་ལོ་དམ་པའོ། །དེའི་ཕྱིར་ཆོས་ཀྱི་སྐུ་ནི་རྟོགས་པས་གྲུབ་པ་ཡིན་
ཏེ༑ གཟུགས་སྐུ་རྣམ་པ་གཉིས་ནི་ཤུགས་ཀྱིས་གྲུབ་པ་ཡིན་ནོ། །དེ་བས་
ན་ཡོངས་སུ་རྫོགས་པའི་འཁོར་ལོ་འདི་ནི་སྐད་ཅིག་མ་གཅིག་དང་། སྐྱེ་
བ་འདི་དང་། བར་དོའི་གནས་སུ་འཐོབ་པར་བྱེད་པའོ། །ད་ནི་འབྲས་
བུ་ཁྱད་པར་ཅན་དུ་གྲུབ་པར་བསྟན་པར་བྱ་སྟེ། ཀྱེ་ཧོཿ རྨོངས་པས་
སེམས་ཀྱིས་སེམས་རྟོགས་ན། །ལྟ་བ་ངན་པ་ཐམས་ཅད་རང་གྲོལ་ཏེ། །
མཆོག་ཏུ་བདེ་ཆེན་དེ་ཙམ་ཞིག་ཏུ་བས། །དེ་ཡི་དབང་གིས་དངོས་གྲུབ་
དམ་པའོ། །ཞེས་བྱ་བའི་དོན་ནི། ཀྱེ་ཧོཿ ཞེས་ཁམས་གསུམ་པ་རྣམས་ལ་
གདམས་ཏེ། ཐ་དད་ཀྱི་རྟོག་པས་བསྒྲིབས་པའི་རྨོངས་པ་རྣམས་ཀྱིས་
རང་གི་སེམས་ཀྱིས་རང་གི་ངོ་བོ་དེ་ཁོ་ན་ཉིད་རྟོགས་ན་བདག་ཏུ་ལྟ་་་་་
བ་ལ་སོགས་པའི་ལྟ་བ་ངན་པ་ཐམས་ཅད་རང་གྲོལ་བར་འགྱུར་ཏེ།
མཆོག་ཏུ་བདེ་བ་ཆེན་པོའི་རང་བཞིན་ཆོས་ཀྱི་སྐུ་དེ་དག་ནི་ཐོབ་ཏུ་་་་
མེད་པ་སྟེ། གྲོལ་བ་དེ་ཙམ་ཞིག་ཏུ་བས་སོ། །དཔེར་ན་སྐྱེས་བུ་ནད་
སོས་པ་ཙམ་ལ་ནད་མེད་པ་ཐོབ་བོ་ཞེས་པ་དང་འདྲའོ། །གྲོལ་བ་ཙམ་

ཞེས་ཤིས་
ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
154 *
གྱིས་ཐོབ་པ་དང་དངོས་གྲུབ་ཡིན་ནམ་ཞེ་ན། དེ་ཉིད་ཐོབ་པའི་དབང་
གིས་དངོས་གྲུབ་མཆོག་ཏུ་གྱུར་པ་སྟེ། དམ་པའོ། །ད་ནི་དེ་ཁོ་ན་ཉིད་
ཀྱི་སྐྱོན་བསལ་བ་བསྟན་པར་བྱ་སྟེ། རྡོ་རྗེ་སེམས་དཔར་ཡོད་དང་མེད་
མི་རྟོག །རྟོག་དང་རྟོག་བྱེད་འཕགས་དང་སངས་རྒྱས་མིན། །མ་
བརྟགས་རང་དགར་བཞག་པ་ཀུན་ཏུ་བཟང༌། །བཅོས་དང་བསྒྲིམས་
པས་དེ་ཉིད་དེ་མི་རྟོགས། །གཞག་དང་མ་བསྒྲིམས་དེ་ཉིད་རྟོག་མེད་
མཐོང་། །གལ་ཏེ་ཉམས་མྱོང་དང་པོའི་དུས་སྐྱེས་ཀྱང༌། །དེ་ལ་མྱོང་
བར་འཛིན་པ་དེ་མིན་ཏེ། །སངས་རྒྱས་ཡེ་ཤེས་དེ་ཉིད་དག་ལ་ཡང་། །
འཕགས་པ་རྣམས་དང་སངས་རྒྱས་བདག་ཉིད་ནི། །གྲུབ་པ་མེད་དེ་
དགོས་པའི་དོན་དུ་བརྟགས། །ཞེས་བྱ་བའི་དོན་ནི། བཛྲ་ས་ཏྭ་སྟེ། རྡོ་
རྗེ་སེམས་དཔའོ། །དེ་ནི་ཀུན་ཏུ་བཟང་པོའི་ངོ་བོ་ཉིད་ཡིན་པའི་ཕྱིར་
སེམས་ཉིད་མ་བཅོས་པ་གཉུག་མའི་ངོ་བོ་ཉིད་ཇི་ལྟ་བ་ལ་བྱའོ། །དེ་ལ་
ཡོད་པ་དང་མེད་པར་ཡང་མི་རྟོག་གོ །གང་ལ་རྟོག་པ་དང་གང་གིས་
རྟོག་པར་བྱེད་པ་དེ་དག་ཐམས་ཅད་ཀྱང་འཕགས་པའང་མིན་ལ།
སངས་རྒྱས་ཀྱང་མིན་ནོ།  ོ །རང་གི་ཤེས་པས་མ་བརྟགས་ཤིང་རང་
དགར་གཞག་པ་འདི་ནི་ཀུན་ཏུ་བཟང་པོའོ། །བཅོས་པ་དང་བསྒྲིམས་
པས་ནི་མཐའ་ངན་པ་ལ་བརྟགས་པ་སྟེ། དེ་ཉིད་དེ་ཡིས་མི་རྟོགས་སོ། །
དེའང་ཤེས་པ་རྣལ་མ་ལ་གཞག་པ་དང༌། གློད་ཅིང་མ་བསྒྲིམས་པ་དེ་
ཉིད་ཀྱིས་རྟོགས་སུ་མེད་པའི་དོན་མཐོང་བར་འགྱུར་རོ། །གལ་ཏེ་རྣལ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 155 ·
འབྱོར་པ་དག་གིས་ཤེས་པ་དག་ལས་ཉམས་སུ་མྱོང་བའི་བདེ་བ་དང་་་
པོའི་དུས་སུ་སྐྱེས་ཀྱང་། དེ་ལ་མྱོང་བ་དང་ཞེན་པར་འཛིན་པར་བྱེད་
པ་དེ་མིན་ཏེ། __ སངས་རྒྱས་ཀྱི་ཡེ་ཤེས་ཀྱི་དེ་ཁོ་ན་ཉིད་དག་ལའང་
སེམས་ཅན་དུ་གྲུབ་པ་ཡོད་པ་མ་ཡིན་ནོ། །འཕགས་པ་རྣམས་སུ་གྲུབ་
པ་དང་སངས་རྒྱས་ཀྱི་བདག་ཉིད་དུ་གྲུབ་པ་ནི་མེད་དེ། དེ་ཅིའི་ཕྱིར་
ཞེ་ན། ཡིད་ལ་བྱར་མེད་ཅིང་ཅིར་ཡང་མ་ཡིན་པའི་ཕྱིར་རོ། །དེ་དག་
གིས་ཅི་བྱེད་ཅེ་ན། མ་རྟོགས་པའི་སེམས་ཅན་ལ་རྟོགས་པར་བྱ་བའི་
ཕྱིར་དགོས་པའི་དོན་དེ་དག་ཏུ་བརྟགས་ཤིང་ཁས་བླངས་པ་སྟེ། དེ་
ཉིད་ལ་ནི་ཟུག་རྔུ་ཁོ་ནར་ཟད་དོ། །ད་ནི་དཔེས་མཚོན་པ་བསྟན་པར་
བྱ་སྟེ། གྱད་ཀྱི་གཙུག་ན་ནོར་བུ་ཡོད་གྱུར་ཀྱང༌། །ནོར་བུ་མ་མཐོང་
མཆོག་སྟོན་སྐྱེས་བུ་སྟེ། །བདག་ལས་གཞན་ན་རྫོགས་སངས་རྒྱས་མེད་
ཀྱང༌། །རྟོག་པ་བསལ་ཕྱིར་འཕགས་པ་བསྟེན་ཏེ་བསྒྲུབ། །དེ་བསལ་
དུས་ན་རྫོགས་པའི་སངས་རྒྱས་ཏེ། །འབྲས་བུ་དེ་ཉིད་བདག་ལས་ཐོབ་
པ་སྟེ། །འཁྲུལ་པས་བརྟགས་ན་ལོགས་ནས་གྲུབ་པ་འདྲ། །དེ་ཕྱིར་
སེམས་དང་འཁྲུལ་རྟོག་དེར་ཤེས་དང༌། །ཤེས་པ་མེད་ལ་མཉམ་པ་དེ་
དང་བྲལ། །དེ་ནི་བླ་མ་དག་ལས་མངོན་པར་རྟོགས། །རྟོགས་པ་མཚོན་
ཀྱང་གང་དང་ལྡན་པ་མིན། །སེམས་ཀྱི་གླང་པོ་གར་དགར་ཡན་དུ་ཆུག།
དེ་ཡི་མཚན་ཉིད་བདག་གིས་བདག་ལ་དྲིས། །དྲིས་པའི་དོན་དེ་རྗེས་སུ་
དྲན་པ་ན། །དེ་ལ་དེ་ནི་རྟོག་པས་མ་འདྲི་ཞིག །ཅེས་བྱ་བའི་དོན་ནི།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། k
· 156 •
དཔེར་ན་གྱད་སྟོབས་པོ་ཆེའི་སྤྱི་གཙུག་ན་ནོར་བུ་རིན་པོ་ཆེ་དེ་དག་་་་
ཡོད་པར་གྱུར་ཀྱང་ནོར་བུ་དེ་དག་མ་མཐོང་སྟེ་གྱད་སྡུག་བསྔལ་བར་་་
འགྱུར་རོ། །ནོར་བུ་རིན་པོ་ཆེ་མཆོག་སྟོན་པར་བྱེད་པ་ནི་མེ་ལོང་དང་
ལྡན་པའི་སྐྱེས་བུ་སྟེ། སྐད་ཅིག་མ་དེ་ཉིད་ལ་ཕོངས་པའི་སྡུག་བསྔལ་
དང་བྲལ་བའོ། །དེ་བཞིན་དུ་ཆོས་ཀྱི་སྐུའི་ནོར་བུ་དམ་པ་དེ་དག་རང་
ཉིད་ལ་ཡོད་དེ། བདག་ལས་གཞན་པའི་རྫོགས་པའི་སངས་རྒྱས་དེ་ལྟ་
བུ་མེད་ཀྱང་། རྣམ་པར་རྟོག་པའི་བག་ཆགས་མཐུག་པོ་བསལ་བའི་
ཕྱིར་བླ་མ་དམ་པ་དང་འཕགས་པ་ལ་སོགས་པའི་ཡུལ་ལ་བསྟེན་ཏེ། མེ་
ལོང་ལྟ་བུའི་གདམས་ངག་ལས་སངས་རྒྱས་ཀྱི་དེ་ཁོ་ན་ཉིད་རབ་ཏུ་་་་་་
བསྒྲུབ་པར་བྱའོ། །དེ་ལྟ་བུས་རྣམ་རྟོག་དེ་དག་བསལ་ཞིང་གྲོལ་བའི་
དུས་ན་རྫོགས་པའི་སངས་རྒྱས་ཡིན་ཏེ། སྡུག་བསྔལ་མ་ལུས་པ་དང་
བྲལ་བའོ། །དེ་ལྟ་བུ་ཕུན་སུམ་ཚོགས་པའི་འབྲས་བུ་དེ་ཉིད་བདག་ཉིད་
ལས་ཐོབ་པ་སྟེ། ཐ་དད་ཀྱི་འཁྲུལ་པས་བརྟགས་པས་ལོགས་ནས་གྲུབ་
པ་ཁོ་ན་འདྲའོ། །དེའི་ཕྱིར་སེམས་དང་འཁྲུལ་པར་རྟོག་པ་ཐམས་ཅད་
གཉུག་མའི་ངོ་བོ་ཉིད་དེར་ཤེས་པ་དང་། དེའང་ཤེས་པ་མེད་པའི་དོན་
གྱིས་མཉམ་པ་ལ་བཞག་གོ །དེའང་ཉམས་སུ་མྱོང་བ་དང་ཐ་དད་ཀྱི་
རྣམ་པ་དག་དང་བྲལ་བའོ། །དེ་ནི་བླ་མ་དམ་པ་དག་གིས་ཞལ་གྱི་
བདུད་རྩི་དག་ལས་མངོན་པར་རྟོགས་སོ། །རྟོགས་པ་དེ་དག་སློབ་པ་
པོའི་བློ་ལ་མཚོན་དུ་ཟད་ཀྱང་མཚོན་པ་དང་། གང་གིས་ཐ་སྙད་ཀྱི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། • 157 *
རྣམ་པ་དང་ལྡན་པ་མིན་ནོ། །ཇི་ལྟར་ཞེ་ན། སེམས་ཀྱི་གླང་པོ་ཆེ་གར་
དགར་ཡན་དུ་ཆུག་ཅིག་པའོ། །དེ་དག་གི་མཚན་ཉིད་ནི་བརྗོད་པ་དང་
ཐ་སྙད་ཀྱིས་གཏན་ལ་དབབ་པར་མི་ནུས་ཏེ། བདག་ཉིད་ཀྱི་བློས་
བདག་ཉིད་ལ་དྲིས་ཤིག་པའོ། །དྲིས་པའི་དོན་དེ་དག་ཅིར་ཡང་མ་ཡིན་
པར་འདུག་པ་དང་དོན་དེ་ཉིད་དུས་ཐམས་ཅད་དུ་རྗེས་སུ་དྲན་པ་ན་་
བླ་ན་མེད་པའི་རྟོགས་པ་ཡིན་པའི་ཕྱིར་དེ་ལ་དེ་ཁོ་ན་ཉིད་ཀྱི་དོན་དེ་་་
དག་རྟོག་པས་ཟུག་རྔུར་འགྱུར་བའི་ཕྱིར་མ་འདྲི་ཞིག་པའོ། །ད་ནི་
སེམས་གྲུབ་པ་མེད་པའི་ཚུལ་གྱིས་མཚོན་པ་དེ་ཉིད་བསྟན་པར་བྱ་སྟེ།
ནམ་མཁའི་རོ་བོ་ཆུ་འཐུང་འདྲ་བའི་སེམས། །དེ་ཡི་འགྲམ་དུ་ཞོག་ཅིག་
རང་དགའ་བར། །ཡུལ་གྱི་དབང་པོ་ལག་པས་བླངས་ནས་སུ། །དེ་ནི་ཇི་
ལྟར་གསོད་པར་སྣང་བར་འགྱུར། །རྣལ་འབྱོར་བ་ནི་གླང་པོ་སྐྱོང་བ་
བཞིན། །དེ་ཉིད་ནས་ནི་ལྡོག་པར་འགྱུར་ཡིན་བཞིན། །འཁོར་བ་དེ་
ཉིད་མྱ་ངན་འདས་པར་ངེས། །དབྱེ་བས་གཞན་དུ་སེམས་པ་མ་ཡིན་
ཏེ༑ །རང་བཞིན་གཅིག་གིས་དབྱེ་བ་རྣམ་པར་སྤང༌། །དྲི་མེད་ང་ཡིས་
རབ་ཏུ་རྟོགས་ཡིད་ཀྱིས། །དེ་ཉིད་དམིགས་བཅས་དམིགས་མེད་སྟོང་
ཉིད་ཡིན། །གཉིས་ལས་སྐྱོན་ནི་ཡོད་པ་མ་ཡིན་ཏེ། །རྣལ་འབྱོར་པ་ནི་
གང་ཞིག་བསྒོམ་པ་ཡིན། །བསྒོམ་བྱ་དམིགས་དང་བཅས་པ་དམིགས་
མེད་དེ། །བདེ་བའི་རྣམ་པའི་རང་བཞིན་དེ་ཡིན་ནོ། །རབ་ཏུ་བླ་མེད་
ཡེ་ཤེས་རང་བྱུང་བའོ། །བླ་མའི་གདམས་ངག་དུས་ཐབས་བསྟེན་པས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ལ €!* 158 "
ཤེས༑ །ཞེས་བྱ་བའི་དོན་ནི། ནམ་མཁའ་ནི་ཆོས་ཀྱི་སྐུའི་རྣམ་པར་
བརྗོད་པའོ། །དེ་བས་ན་ཐམས་ཅད་དེ་ཉིད་ཡིན་པའི་ཕྱིར་རི་བོ་ནམ་
མཁའ་ལ་བཞག་པ་བཞིན་རྣལ་འབྱོར་པའི་སེམས་རྟེན་མེད་པར་བྱ་བ་
ཁོ་ནའོ། །དམ་པ་དག་གི་གདམས་ངག་གི་ཆུ་འཐུང་ཞིང་གོམས་པར་བྱ་
བ་དང་། དེ་འདྲ་བའི་སེམས་དེ་དག་དྲན་པ་རྒྱུན་ཆགས་ཀྱི་དུས་རྟག་
ཏུ་ཁྱེར་བའི་ཕྱིར་གསལ་བའི་རྣམ་པས་དྲན་པའི་འགྲམ་དུ་ཞོག་ཅིག་་་་
པའོ༑ །དེའང་རང་དགར་སྐྱེས་ཚུལ་གྱིས་སོ། །དེའང་དབང་པོ་དང་
ཡུལ་ཐུག་པའི་དུས་སུ་ཡུལ་གྱི་བདག་ཉིད་དབང་པོའི་རྣམ་པ་ཐམས་་་་
ཅད་ཀྱང་དྲན་པའི་ལག་པས་བླངས་ནས་སུ་ཡུལ་དང་དབང་པོ་དེ་ནི་་་
རང་བཞིན་གཉུག་མའི་ཇི་ལྟ་བར་གསོད་པར་སྣང་བར་འགྱུར་རོ། །
རྣལ་འབྱོར་པ་དག་གིས་ནི་ཤེས་པ་གླང་པོ་ཆེ་ལྟ་བུ་དག་བདེ་བ་ཆེན་་་་་
པོའི་རྩལ་གར་དགར་སྐྱོང་བར་བྱ་བ་སྟེ། རྒྱལ་པོའི་གླང་པོ་ཆེ་བཞིན་
ནོ༑ །དེ་འང་སྣང་སྲིད་ཐམས་ཅད་གཉུག་མའི་ངོ་བོ་ཉིད་ཡིན་པའི་ཕྱིར་
ཤེས་པ་དེ་དག་དེ་ནས་ནི་ངང་གིས་ལྡོག་པར་འགྱུར་རོ། །དེའང་ཆེད་
དུ་བརྟུལ་བ་ལྟ་བུ་ནི་མ་ཡིན་ཏེ།། ཡིད་བཞིན་དུ་ལྡོག་པར་འགྱུར་རོ། །།
དེ་བས་ན་འཁོར་བ་དེ་ཉིད་མྱ་ངན་ལས་འདས་པར་འགྱུར་བའི་ཕྱིར་་་
རྣམ་པར་རྟོག་པ་ཐ་དད་ཀྱི་དབྱེ་བས་གཞན་དུ་སེམས་པ་ནི་མ་ཡིན་ཏེ།
བདེ་བ་ཆེན་པོའི་རང་བཞིན་གཅིག་གིས་རྟོག་པའི་དབྱེ་བ་རྣམ་པར་་་་
སྤང་བར་བྱ་སྟེ། འདི་དག་ནི་ཤུགས་ཀྱིས་འགྱུར་བ་ཁོ་ནའོ། །སྙིང་པོའི་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 159 ·
དོན་ནི་དྲི་མ་མེད་པ་ང་ཡིས་རབ་ཏུ་རྟོགས་ཏེ། དེ་ནི་ཡིད་ཀྱི་ཡེ་ཤེས་དེ་
ཁོ་ན་ཉིད་དོ། །དེ་ཉིད་ནི་དམིགས་བཅས་སོ། །དམིགས་མེད་དོ།།སྟོང་
པ་ཉིད་ཡིན་ནོ། །དེ་དག་སྐྱོན་དང་བཅས་པ་མ་ཡིན་ནམ་ཞེ་ན། ལྟ་
བའི་དེ་ཁོ་ན་ཉིད་རབ་ཏུ་མི་སྒྲུབ་པའི་ཕྱིར་དགག་བྱ་རྣམ་པར་མི་་་་་་
གཅོད་དེ། གཉིས་ལས་གཞན་པ་ཞིག་ཏུ་ཁས་བླངས་ཀྱང་སྐྱོན་ནི་ཡོད་
པ་མ་ཡིན་ཏེ། རྣལ་འབྱོར་པ་དག་གི་དེ་ཉིད་ནི་ཐམས་ཅད་དང་ལྡན་
ཞིང་གང་དུའང་ཁས་མི་ལེན་པའི་ཕྱིར་གང་ཞིག་བསྒོམ་པ་ཡིན་ཏེ།
མིན་པའི་ཕྱིར་རོ། །།དེའི་ཕྱིར་བསྒོམ་པར་བྱ་བ་ནི་དམིགས་པ་དང་
བཅས་ནས་བསྒོམ་པ་དང་། དམིགས་པ་མེད་པར་བསྒོམ་པ་ཡིན་ཏེ།
བདེ་བ་ཆེན་པོའི་རྣམ་པའི་རང་བཞིན་དེ་དག་གཞན་དུ་བརྗོད་པའང་
མ་ཡིན་ནོ། །དེ་ཉིད་ཀྱི་ངོ་བོ་དེ་ནི་ཆོས་ཀྱི་སྐུ་སྟེ། རབ་ཏུ་གྱུར་པས་བླ་
ན་མེད་པའོ། __ །དེའང་གདོད་མ་ནས་གནས་པའི་ཕྱིར་ཡེ་ཤེས་ཏེ།
བཅོས་མ་མ་ཡིན་པའི་ཕྱིར་ན་རང་བྱུང་བའོ། །དེའང་བླ་མའི་གདམས་
ངག་དེ་དག་ཉམས་སུ་མྱོང་ཞིང་དུས་ཀྱིས་གོམས་པར་བྱས་ཏེ། ཐབས་
དྲན་པ་རྒྱུན་ཆགས་ཀྱིས་དུས་ཐམས་ཅད་དུ་བསྟེན་པས་རབ་ཏུ་ཤེས་་་་
སོ༑ །ད་ནི་སྒྲུབ་པར་བྱེད་པའི་གླུ་བསྟན་པར་བྱ་སྟེ། ནགས་སུ་མ་འགྲོ་
ཁྱིམ་དུ་མ་འདུག་ཅིག །བདེ་ལ་གནས་ན་གནས་དག་ཉོན་མོངས་རྒྱུ། །
དང་པོའི་དུས་སུ་བཙལ་ཕྱིར་བདེ་བསྒྲུབ་བྱ། །བཙལ་བས་མ་རྙེད་རྙེད་
པས་དེར་འདུག་མིན། །འཁོར་ལོས་འཁོར་བའི་ནགས་ཁྲོད་དག་ན་རྒྱུ། །

+ 160 + ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། 6
ཁྱིམ་དུ་གནས་ན་ཆགས་སྡང་འཕེལ་འགྱུར་ཏེ། །དེ་ཕྱིར་ཁྱིམ་སྤོངས་
བདེ་དང་སྡུག་བསྔལ་དོར། །སེམས་ཀྱིས་ཁྱིམ་དུ་བལྟ་བར་འཇུག་མི་བྱ།།
བཅུག་ན་བདེ་ཆགས་སྟོང་ལ་ཞེན་པས་སྡང་། །དེ་སྤངས་དབྱེར་མེད་
མཉམ་པར་རང་བཞིན་གནས། །གང་ཡང་དེ་རུ་ཡིད་ཀྱིས་ཡོངས་ཤེས་
ནས༑ །མ་ལུས་རྒྱུན་དུ་རྟོགས་པ་དེ་མི་གནས། །ཞེས་བྱ་བའི་དོན་ནི།
རབ་ཏུ་མི་གནས་པའི་རྒྱུད་ལས་བཤད་པ་ལྟ་བུ་སྟེ། ཀྱེ། རྣལ་འབྱོར་
སྟོབས་ཆེན་གླང་པོ་སེང་གེའི་ཡུལ། །ནགས་ཁྲོད་དགོན་པ་དག་ཏུ་མ་
གནས་པར། །གྲོང་ཁྱེར་ཁྱིམ་གྱི་གནས་སུ་མ་འདུག་ཅིག །ཆགས་པའི་
ནགས་ལ་མངོན་པར་མ་ཞེན་པར། །ཁྱིམ་གྱི་ཞེ་སྡང་ལྟ་ལ་མ་འདུག་
ཅིག །གཟུང་བའི་ནགས་ཚལ་དག་ཏུ་མ་འགྲོ་བར། །འཛིན་པའི་ཁྱིམ་
གྱི་རྟགས་ལ་མ་འཇུག་ཅིག །ཕྱི་རོལ་ནགས་ཀྱི་ཡུལ་ལ་མ་བལྟ་བར། །
རང་གིས་འཛིན་པའི་ཁྱིམ་ལ་མ་རྟོག་ཅིག །ཅེས་འབྱུང་བ་ལྟ་བུ་ལ་
བྱའོ༑ །དེ་དག་ཉམས་སུ་མྱོང་བའི་བདག་ཉིད་ཀྱི་ཡུལ་དང་། སེམས་ཀྱི་
བདེ་བ་ལ་གནས་ན་གནས་པ་དེ་དག་ཉོན་མོངས་པའི་རྒྱུ་ཡིན་ནོ། །
ལས་དང་པོ་པའི་དུས་སུ་དེ་ཁོ་ན་ཉིད་བཙལ་བའི་ཕྱིར་བདེ་བ་དམ་པ་
བསྒྲུབ་པར་བྱའོ། །བདེ་བ་དེ་དག་གི་རང་བཞིན་བཙལ་བས་མ་རྙེད་དེ།
མ་རྙེད་པ་དེ་དག་རྙེད་པའི་མཆོག་ཡིན་པས། དེ་དང་ལྡན་པ་དག་ལ་
ནི་དེར་འདུག་པའང་མིན་ནོ། །ཇི་ལྟར་གནས་ཤིང་བསྒྲུབ་པར་བྱ་ཞེ་ན།
སེམས་གྲུབ་པ་མེད་པར་རྟོགས་པ་དང༌། ལུས་ཆགས་པ་མེད་པར་འགྲོ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། , 161 ·
བའི་རྣམ་པས་ཆོས་ཀྱི་སྐུའི་འཁོར་ལོས་འཁོར་བའི་ནགས་ཁྲོད་དག་ཏུ་
བདེ་བ་ཆེན་པོའི་བློས་རྒྱུ་བར་བྱའོ། །ཁྱིམ་དག་ཏུ་གནས་ན་ཆགས་པ་
དང་ཞེ་སྡང་དག་འཕེལ་བར་འགྱུར་ཏེ། དེའི་ཕྱིར་ཁྱིམ་སྤངས་ཏེ་བདེ་
བ་ལ་མངོན་པར་ཞེན་པ་དང་སྡུག་བསྔལ་དོར་བར་འདོད་པས་སེམས་
ཀྱི་ཁྱིམ་དུ་བདག་ཏུ་ལྟ་བས་མངོན་པར་གནས་པས་དེ་ད་ཐམས་་་་་་་
ཅད་དོར་ལ་ལྟ་བ་ལ་མི་འཇུག་པར་བྱའོ། །བཅུག་ན་བདེ་བ་ལ་ཆགས་
ཤིང་སྟོང་པ་ལ་ཞེན་པས་ཞེ་སྡང་འཕེལ་བར་འགྱུར་ཏེ། དེ་དག་ཐམས་
ཅད་ཤུགས་ཀྱིས་སྤོངས་ལ། བདེ་བ་དང་སྟོང་པ་དབྱེར་མེད་པ་ལ་
མཉམ་པར་བཞག་ཅིང༌། སེམས་རྣལ་མ་རང་བཞིན་གྱིས་གནས་པར་
བྱའོ༑ །གང་ཡང་དེ་ཁོ་ན་ཉིད་དག་ནི་བློའི་གཏིང་དེ་རུ་ཡིད་ཀྱི་ཡེ་ཤེས་
ཀྱིས་ཡོངས་སུ་ཤེས་ན་ཕྱི་ནང་གི་གཡེང་བ་མ་ལུས་པ་རྒྱུན་དུ་ཚོས་ཀྱི་་་་
སྐུའི་རྟོགས་པ་ཉག་གཅིག་ལས་མི་མཐུན་པ་དེ་མི་གནས་སོ། །ད་ནི་
མཉམ་པ་དོན་གྱི་གླུ་བསྟན་པར་བྱ་སྟེ། འཁོར་བ་གང་ཡིན་མྱ་ངན་
འདས་པ་གང༌། །ཡིད་ནི་དྲི་མེད་ལྷན་ཅིག་སྐྱེས་པ་ཡི། །གནས་སྐབས་
དགྲ་བོའི་རིགས་ལ་འཇུག་པ་མེད། །དེ་ཙམ་ཞིག་ལ་ངེས་པར་གནས་པ་
ན༑ །དེ་ཉིད་རྒྱལ་པོ་ཡིན་ཏེ་བྱེ་བྲག་མེད། །རྟོགས་པ་ནགས་དང་ཁྱིམ་
ན་གནས་པ་མིན། །འདི་ལྟར་བྱ་བ་དེ་ཉིད་ཤེས་གྱུར་ན། །དྲི་མ་མེད་
པའི་དེ་སེམས་རང་བཞིན་གྱིས། །མ་ལུས་མི་རྟོག་པར་ནི་ཤེས་པར་
བྱོས༑ །དེ་ནི་བདག་ཉིད་གཞན་ཡང་དེ་ཉིད་དོ། །གང་བསྒོམས་ཡོངས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༧atiD;·16? ·
སུ་བསྒོམས་པའང་དེ་ཉིད་ཡིན། །བདེ་བ་དེ་ཉིད་དང་ནི་བྲལ་བར་
བྱས༑ །འོན་ཀྱང་བདག་ཉིད་རྣམ་པར་གྲོལ་བའོ། །ཞེས་བྱ་བའི་དོན་ནི།
དམ་པའི་དོན་དེ་དག་ཉམས་སུ་མྱོང་བ་ན་འཁོར་བ་གང་ཡིན། མྱ་ངན་
ལས་འདས་པ་གང་ཡིན་ཏེ། གཉིས་སུ་མེད་པའོ། །འདི་དག་གི་ཡིད་ནི་
དྲི་མ་མེད་པ་སྟེ། ལྷན་ཅིག་སྐྱེས་པའི་ཡེ་ཤེས་ཀྱི་ངོ་བོ་ཉིད་དོ། །དེ་དག་
ཉམས་སུ་མྱོང་བའི་རྣལ་འབྱོར་པ་དེ་དག་ལ་ནི་གནས་སྐབས་ཀྱི་དགྲ་་་
བོ་ཆགས་སྡང་གི་རིགས་ལ་སྐྱེ་བ་མེད་དོ། །དེ་ཙམ་ཞིག་ལ་ངེས་པར་
གནས་པ་ན་དེ་ཉིད་ནི་ཆོས་ཀྱི་སྐུའི་རྒྱལ་པོ་ཡིན་ཏེ། མི་གནས་པའི་
ཕྱིར་བྱེ་བྲག་མེད་དོ། །།དེ་ལྟར་རྟོགས་པ་དེ་ནི་མཉམ་པར་བཞག་པ་
དང་༑ རྗེས་ལ་ཐོབ་པ་མེད་དེ། ནགས་དང་ཁྱིམ་ན་གནས་པའང་མིན་
ནོ༑ །ཇི་ལྟར་སྤྱད་པར་བྱ་ཞེ་ན། གནས་སྐབས་ཀྱི་སྤྱོད་ཡུལ་གྱི་མཚན་
ཉིད་དག་ལ་གནས་སྐབས་ཀྱི་རྣལ་འབྱོར་པས་འཇུག་པར་བྱ་སྟེ། ཨུཏྤ་
ལ་སྔོན་པོ་རྩ་བ་གཅིག་པ་དག་གི་ཁ་བྱེ་བའི་ཚུལ་དང༌། བཙུམས་པའི་
ཚུལ་དང༌། བདུད་རྩིའི་ཐིགས་པ་ནམ་མཁའ་ལ་འཐོར་བའི་ཚུལ་དང་།
བཙུམས་པའི་ཚུལ་དང་། རྩ་བ་གཅད་པའི་ཚུལ་དུ་བྱའོ། །དེ་དག་ཀྱང་
གང་ཞེ་ན། དོན་མཐོང་བའི་དུས་སུ་སེམས་ཅན་ལ་གསལ་བའི་དེ་ཁོ་ན་
ཉིད་སྟོན་པ་དང༌། ལྐུགས་པའི་སྤྱོད་པས་འཇིག་རྟེན་ཐམས་ཅད་དུ་རྒྱུ་
བ་དང་། སྐལ་བ་དང་ལྡན་པ་དག་ལ་དོན་ཉུང་ངུ་ཙམ་སྟོན་ཞིང་
གནས་པ་དང༌། རྣམ་པར་ཤེས་པ་འཕོ་བའི་ཚུལ་གྱིས་ས་ནས་ས་ལ་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 163 ·
མངོན་པར་གནས་ཤིང་སངས་རྒྱས་ཀྱི་དོན་དེ་ཁོ་ན་ཉིད་དུ་མི་གནས་་་
པའི་བདེ་བ་ཆེན་པོ་ཡང་དག་པ་ལ་གནས་པའོ། །འདི་ལྟར་གོང་དུ་
བསྟན་པའི་བྱ་བ་དེ་ཉིད་རབ་ཏུ་ཤེས་པར་གྱུར་པ་ན་དྲི་མ་མེད་པའི་་་་
སེམས་རང་བཞིན་གྱིས་རྣམ་པར་དག་པའོ། །དེ་བས་ན་སྣང་གྲག་གི་
ཆོས་མ་ལུས་པ་ཐམས་ཅད་མི་རྟོག་པའི་དེ་ཁོ་ན་ཉིད་ཡིན་པར་ནི་ཤེས་
པར་བྱོས་ཤིག དེ་བས་ན་ཐམས་ཅད་ཐ་མི་དད་པ་ཡིན་ཏེ། བདག་གི་
རྣམ་པ་དེ་ཉིད་གཞན་ཡིན་ལ། གཞན་གྱི་རྣམ་པ་དེའང་བདག་གི་དེ་
ཉིད་དོ། །གང་དང་གང་གིས་གང་བསྒོམས་པ་དེ་ཉིད་ཀྱང་ཆོས་ཀྱི་སྐུ་
ཡོངས་སུ་བསྒོམས་པ་ལས་མ་འདས་པ་ཡིན་ཏེ། དེའང་དེ་ཁོ་ན་ཉིད་ཀྱི་
དོན་ལས་ལོགས་ཤིག་པ་མ་ཡིན་ཡང་། ཐ་དད་པ་ལ་ཞེན་པའི་ཕྱིར་
བདེ་བ་ཆེན་པོའི་དེ་ཁོ་ན་ཉིད་དང་ནི་བྲལ་བར་བྱས་སོ། །འོན་ཀྱང་དེ་
དག་གིས་ཀྱང་བདག་ཉིད་ཅུང་ཟད་ཙམ་རྣམ་པར་གྲོལ་བར་ནུས་་་་་་་་
པའོ།༑ །ད་ནི་དྲི་མ་མེད་པའི་གླུ་བསྟན་པར་བྱ་སྟེ། ཇི་ལྟར་རྒྱ་མཚོ་ཡི་ནི་
མཐོང་ཕྱེ་བཞིན། །བདག་དང་གཞན་དུ་འཁྲུལ་པར་མ་བྱེད་ཅིག །
ཐམས་ཅད་སྔ་ན་མེད་པའི་སངས་རྒྱས་ཏེ། །དེ་ཉིད་དྲི་མེད་མཆོག་གི་
གོ་འཕང་ངོ་། །སེམས་ནི་ངོ་བོ་ཉིད་ཀྱིས་དག་པ་ཡིན། །གཉིས་མེད་
སེམས་ཀྱི་སྡོང་པོ་དམ་པ་ཡིན། །ས་གསུམ་མ་ལུས་ཐམས་ཅད་ཁྱབ་པར་
གནས༑ །གྲགས་པའི་ས་དང་སྡོམ་དང་གསང་བའི་ས། །སྙིང་པོའི་ས་ནི་
ངོ་བོ་ཀུན་དང་མཚུངས། །དེ་ཕྱིར་ཁྱབ་པའི་སྙིང་པོ་དེ་ཉིད་དེ། །དཔེར་

• 164 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ཾ༢ མ་རྡོ་
ན་རི་རབ་གླིང་སོགས་ཉི་ཟླ་གསལ། །རྟོགས་དང་མ་རྟོགས་ཉི་ཟླ་མཐོང་
ལོང་སྟེ། །མ་བསྟན་བར་དུ་བློ་ཆུང་ཤར་ནུབ་འདྲ། །མཁས་པ་རྣམས་ལ་
ཤར་དང་ནུབ་མེད་དེ། །སྣང་གྲག་སེམས་སུ་ཤེས་ཤིང་དེར་མི་འཛིན། །
མཚན་ཉིད་ཤེས་མེད་ཤེས་པས་འཆིང་མི་དགོས། །དེ་ཕྱིར་བློ་ལྡན་
རྣམས་ལ་ངང་གིས་འབྱུང་། །དེ་རྟོགས་དེ་མ་རྟོགས་ཞེས་བརྟག་ཏུ་
མེད༑ །ཅེས་བྱ་བའི་དོན་ནི། ཇི་ལྟར་རྒྱ་མཚོ་དག་གི་ནང་ན་གཟུགས་
བརྙན་གྱི་རྣམ་པ་ཇི་སྙེད་ཅིག་སྣང་ཡང་རྒྱ་མཚོའི་ངོ་བོ་ལས་མ་འདས་་
པའི་མཐོང་ཕྱེ་བཞིན་དུ། ཕྱི་རོལ་སྣང་བའི་ཚོགས་དཔག་ཏུ་མེད་པ་
ཞིག་སྣང་ཡང་གཟུགས་བརྙན་དང་འདྲ་བ་ཉིད་དེ། དེ་བདག་དང་
གཞན་དུ་ནི་འཁྲུལ་པར་མ་བྱེད་ཅིག ཐམས་ཅད་ཀྱང་ལོག་པར་རྟོག་
པའི་བག་ཆགས་ཀྱིས་བསྒྲིབས་པའི་ཕྱིར་སྔོན་ཆད་མ་རྟོགས་ཏེ། རྟོགས་
པ་ཙམ་ལ་སྔ་ན་མེད་པའི་སངས་རྒྱས་ཏེ་ཞེས་བྱའོ། །དེ་ཉིད་ནི་དྲི་མ་
མེད་པ་མཆོག་ཏུ་གྱུར་པ་དག་གི་གོ་འཕང་སྟེ། འབྱུང་གནས་སོ། ས་དེ་
ལྟ་བུའི་སེམས་ནི་ངོ་བོ་ཉིད་ཀྱིས་དག་པ་ཡིན་ཏེ། ཆོས་ཀྱི་སྐུའོ། །གཉིས་
མེད་ཀྱི་སེམས་དེ་དག་ལས་མཚན་གྱི་མེ་ཏོག་བརྒྱན་པའི་སྡོང་པོ་ལྟ་བུ་་
གཟུགས་སྐུ་དམ་པ་གཉིས་འབྱུང་བ་ཡིན་ནོ། །ས་གསུམ་མ་ལུས་ཐམས་
ཅད་ཆོས་ཀྱི་སྐུས་ཁྱབ་པར་གནས་སོ། །དེ་དག་ཀྱང་གང་ཞེ་ན། གྲག་
པའི་ས་དང་། སྡོམ་པའི་ས་དང༌། གསང་བའི་སའོ། །དེ་འང་ཉན་ཐོས་
དང་༑ རང་རྒྱལ་བ་དང་། ཐེག་པ་ཆེན་པོའོ། །དེ་ཉིད་ལའང་མཐོང་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། , 165 *,
བའི་ས་དང་། རྟོགས་པའི་ས་དང༌། ཁོང་དུ་ཆུད་པའི་སའོ། །དེ་དག་
ཀྱང་གོང་དུ་སྨོས་པའི་རྒྱས་གདབ་པའི་ཚུལ་གྱིས་བཅུ་གཉིས་པ་དང་།
བཅུ་གསུམ་པ་དང་། བཅུ་བཞི་པའི་ས་སྟེ། སྙིང་པོ་དེ་ཁོ་ན་ཉིད་ཀྱིས་
ནི་ངོ་བོ་ཀུན་དང་མཚུངས་སོ། །དེའི་ཕྱིར་བདེ་བ་ཆེན་པོ་ནི་ཁྱབ་པའི་
བདག་ཉིད་སྙིང་པོ་ཆོས་ཀྱི་སྐུ་དེ་ཉིད་ཀྱི་ཐུགས་སོ། །དེ་དག་ཀུན་ཀྱང་
ཀུན་གྱིས་རྟོགས་པ་མ་ཡིན་ཏེ། དཔེར་ན་རི་རབ་དང་གླིང་ལ་སོགས་པ་
ནི་ཉི་ཟླས་གསལ་བར་བྱེད་པ་སྟེ། དེ་ལའང་འོད་རྟོགས་པ་དང་མ་
རྟོགས་པ་གཉིས་སོ། །དེའང་ཉི་ཟླ་ལ་ཁྱད་པར་དང་བྱེ་བྲག་ཏུ་གྱུར་པ་
མེད་ཀྱང་། མིག་མ་ལོང་བ་རྣམས་ཀྱིས་མཐོང་ཞིང༌། ལོང་བ་རྣམས་
ཀྱིས་མ་མཐོང་སྟེ། མཐོང་ཡང་བློ་ཆུང་བ་བྱིས་པའི་ངང་ཚུལ་ཅན་དག་
ལ་མཚན་ཉིད་མ་བསྟན་གྱི་བར་དུ་ས་འོག་དག་ནས་ཤར་ཞིང་ས་འོག་་
དག་ཏུ་ནུབ་པར་རྟོག་པ་དང་འདྲའོ། དེ་ཁོ་ན་ཉིད་ཀྱི་དོན་སྙིང་པོ་
གཉུག་མས་དེ་དག་ཐམས་ཅད་ལ་ཁྱབ་ཀྱང་། རྟོགས་པ་དང་མ་རྟོགས་
པའི་རིམ་པས་མཐོང་བ་དང་ལོང་བ་ལྟ་བུར་གནས་ཤིང༌། བློ་ཆུང་བ་
དག་ལ་ཏིང་ངེ་འཛིན་འཕེལ་འགྲིབས་སུ་སྣང་ངོ༌། །དོན་དེ་ཁོ་ན་ཉིད་
ལ་མཁས་པ་རྣམས་ལ་ནི་ཉམས་སུ་མྱོང་བ་ལ་ཤར་བ་དང་ནུབ་པ་མེད་
དེ༑ སྣང་གྲག་ཐམས་ཅད་སེམས་སུ་ཤེས་ཤིང་། སེམས་ཅིར་ཡང་མ་
ཡིན་པའི་ངོ་བོས་དེར་མི་འཛིན་པའོ། །དེ་བས་ན་དངོས་པོ་རང་གི་
མཚན་ཉིད་ནི་ཤེས་པ་མེད་པ་སྟེ། ཤེས་པ་དང་བཅས་པའི་རྣམ་པས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། བ་ཚེ· 166 ·
འཆིང་མི་དགོས་སོ། །དེའི་ཕྱིར་བློ་དང་ལྡན་པའི་གང་ཟག་རྣམས་ལ་
གཉུག་མའི་དོན་དེ་དག་ངང་གིས་འབྱུང་ངོ༌། །དེ་དག་གི་མཚན་ཉིད་
ཀྱང་དེ་ནི་རྟོགས་པ་ཡིན་ཏེ། དེ་ནི་མ་རྟོགས་པ་ཡིན་ནོ་ཞེས་བརྟག་ཏུ་
མེད་དོ། །།ད་ནི་ཐུགས་རྗེའི་སྣང་བ་མི་འགག་པའི་གླུ་བསྟན་པར་སྟེ།
སྙིང་རྗེའི་མེ་ཏོག་གཞན་ཕན་འབྲས་བུ་འཛིན། །དེ་ཡི་མིང་ནི་གཞན་ལ་
ཕན་པའོ། །སྙིང་པོ་ཉིད་ཀྱིས་སྡོང་པོ་ཡལ་འདབ་རྒྱས། །སྙིང་རྗེ་རྣམ་པ་
སྣ་ཚོགས་དུ་མར་ལྡན། །ལྷུན་གྱིས་གྲུབ་པ་ཕྱི་མའི་འབྲས་བུ་སྟེ། །བདེ་
བ་འདི་ནི་གཞན་པའི་སེམས་བོན་ཡིན་ནོ། །སྟོང་པའི་སྡོང་པོ་དམ་པའི་
སྙིང་རྗེས་མིན། །གང་ལས་སླར་ཡང་རྩ་བ་ལོ་འདབ་མེད། །དེ་ལ་
དམིགས་པར་བྱེད་པ་གང་ཡིན་པ། །དེར་ལྷུང་བས་ནི་ཡན་ལག་ཆག་
པར་འགྱུར། །ས་བོན་གཅིག་ལས་སྙིང་པོ་གཉིས་འབྱུང་བའོ། །རྒྱུ་
མཚན་དེ་ལས་འབྲས་བུ་གཅིག་ཏུ་འབྱུང༌། །དེ་ཡང་དབྱེར་མེད་དོན་
མཆོག་གང་སེམས་དཔའ། །དེ་ནི་འཁོར་དང་མྱ་ངན་འདས་རྣམས་
གྲོལ༑ །ཞེས་བྱ་བའི་དོན་ནི། མ་རྟོགས་པའི་སེམས་ཅན་རྣམས་ལ་སྙིང་
རྗེ་ཆེན་པོ་བསྐྱེད་པས་དེའི་མེ་ཏོག་གཞན་ལ་ཕན་པར་བྱེད་པའི་་་་་་་་
འབྲས་བུ་གཟུགས་སྐུ་རྣམ་པ་གཉིས་འབྱུང་བར་འགྱུར་ཏེ། དེ་ནི་སྙིང་
རྗེས་འཛིན་པའོ། །དེས་སེམས་ཅན་སྨིན་པར་བྱེད་པའི་ཕྱིར་དེའི་མིང་
ནི་གཞན་ལ་ཕན་པ་ཞེས་བྱ་བར་བརྗོད་དོ། །དེའང་སྙིང་པོ་དེ་ཁོ་ན་
ཉིད་ཉམས་སུ་མྱོང་བ་ཉིད་ཀྱིས་ལོངས་སྤྱོད་རྫོགས་པའི་སྐུའི་སྡོང་པོ་་་་་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ།
· 167 •
ལ་མཚན་གྱི་ཡལ་ག་དང་། དཔེ་བྱད་བཟང་པོ་བརྒྱད་ཅུའི་འདབ་མ་
རྒྱས་པ་དག་འབྱུང་བར་འགྱུར་རོ། །སྤྲུལ་པའི་སྐུ་ནི་སྙིང་རྗེའི་ཡུལ་ལ་
རྣམ་པ་སྣ་ཚོགས་པའི་ཐབས་དུ་མར་ལྡན་པ་དག་གིས་སྨིན་པར་བྱེད་་་
དོ༑ །ལྷུན་གྱིས་གྲུབ་པ་ཆོས་ཀྱི་སྐུའི་འབྲས་བུ་ནི་འཇིག་རྟེན་པ་ལ་ལྟོས་
ནས་ཕྱི་མའི་འབྲས་བུར་བཞག་པ་སྟེ། དེ་ནི་གཉུག་མ་འབའ་ཞིག་གིས་
སྐྱེད་པར་བྱེད་དོ། །འཁོར་བའི་བདེ་བ་འདི་དག་ནི་སྙིང་པོ་ལས་གཞན་
པའི་སེམས་དེ་དག་ལས་དགེ་བ་རྣམས་ཀྱིས་ཀྱང་སྐྱེད་ནུས་པའོ། །ཆོས་
ཀྱི་སྐུ་དེ་དག་ལ་མཉམ་པར་བཞག་པ་དང་རྗེས་ལ་ཐོབ་པ་ཡིན་ནམ་ཞེ་
ན༑ སྟོང་པ་ཉིད་ཆོས་ཀྱི་སྐུ་གཉུག་མའི་དེ་ཁོ་ན་ཉིད་ཉམས་སུ་མྱངས་
པས་དམ་པ་རྣམ་པ་གཉིས་མེ་ལོང་ནང་གི་གཟུགས་བརྙན་ལྟར་ཤུགས་
ཀྱིས་འབྱུང་བར་འགྱུར་ཏེ། ལོངས་སྤྱོད་རྫོགས་པའི་སྐུའི་སྡོང་པོ་དང་།
སྤྲུལ་པའི་སྐུ་དམ་པ་རྣམ་པ་གཉིས་གཞན་དང་གཞན་གྱི་དོན་སྨིན་
པར་བྱ་བའི་ཕྱིར་གཏང་ངོ་། །ཞེས་སྙིང་རྗེས་ཀུན་ནས་བསླངས་པའི་ཡེ་
ཤེས་ཀྱི་རྒྱུན་ལས་བཏང་བ་ནི་མ་ཡིན་ན། དེའི་ཕྱིར་རྗེས་ལ་ཐོབ་པ་ནི་
མི་མངའ་བར་ངེས་ཏེ། གལ་ཏེ་རྗེས་ལ་ཐོབ་པ་ཡོད་པར་འདོད་པ་ཡིན་
ན་ནི་མཐར་ཐུག་པའི་འབྲས་བུ་རང་གིས་རང་གསལ་བར་འདོད་པ་་་་
སྟེ༑ འབྲས་བུ་ཆོས་ཀྱི་སྐུ་མི་འབྱུང་ངོ༌། །དེ་གང་ལས་ཀྱང་སླར་ཡང་
འབད་པ་ཇི་སྙེད་ཅིག་བྱ ས་ཀྱང་རྩ་བ་ཆོས་ཀྱི་སྐུ་མི་འབྱུང་ཞིང་།
གཟུགས་སྐུ་རྣམ་པ་གཉིས་ཀྱི་ལོ་འདབ་ཀྱང་མེད་དོ། །དེ་ལྟ་བུའི་དོན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ཚན་
- 168 -
ལ་དམིགས་པར་བྱེད་པ་གང་ཡིན་པ་དེ་ནི་མཐའི་རྣམ་པར་རྟོག་པ་་་་་་
དེར་ལྷུང་བ་ཡིན་པས་དེས་ནི་ཆོས་ཀྱི་སྐུ་མི་འཐོབ་ལ། གཟུགས་ཀྱི་སྐུ་
རྣམ་པ་གཉིས་ཀྱི་ཡན་ལག་ཀྱང་ཆག་པར་འགྱུར་རོ། ྋ །འདི་དག་ནི་
ཤུགས་ཀྱིས་འབྱུང་བ་ཡིན་ཏེ། ས་བོན་ཆོས་ཀྱི་སྐུ་གཉུག་མའི་ངོ་བོ་ཉིད་
ཀྱི་ས་བོན་གཅིག་ཉམས་སུ་མྱོང་བ་ལ་སྟོང་པ་དང་སྙིང་རྗེ་གཉིས་པོའི་་
རྣམ་པ་ལྟ་བུར་གནས་ལ། དེའི་དོན་ལས་གཟུགས་སྐུ་གཉིས་འབྱུང་
བའོ༑ །དེ་དག་ཐམས་ཅད་ཀྱང་བདེ་བ་ཆེན་པོའི་རང་བཞིན་གྱི་རྒྱུ་
མཚན་ཡིན་པས་འབྲས་བུ་ཆོས་ཀྱི་སྐུ་གཅིག་པུ་འབྱུང་ངོ༌། །དེའང་མ་
འོངས་པའི་དུས་སུ་ཐོབ་པ་ལྟ་བུ་ནི་མ་ཡིན་ནོ། །འདི་ཉིད་ཀྱི་རྣམ་པ་ལ་
བདེ་བ་དང་སྟོང་པ་དབྱེར་མེད་པའི་དོན་ལ་རྣལ་མ་མཆོག་ཏུ་གྱུར་པ་་
ཟག་པ་མེད་པའི་བདེ་བས་གང་བ་རྡོ་རྗེ་སེམས་དཔའ་ཆེན་པོ་དེ་དག་་
རྟོགས་པས་ནི་འཁོར་བ་དང་མྱ་ངན་ལས་འདས་པ་རྣམས་ལས་གྲོལ་་་་
ཏེ༑ མི་གནས་པའོ། །ད་ནི་ཆ་དང་མཐུན་པའི་དོན་བསྟན་པར་བྱ་སྟེ།
གང་ཞིག་འདོད་པ་ཅན་ནི་འོངས་པའི་ཚེ། །དེ་ནི་གལ་ཏེ་འགྲོ་ན་རེ་བ་
མེད༑ །ཟ་ཕྱིར་ཕོར་པས་གདུངས་པའི་སྐྱེས་བུ་ཞིག །ཁམ་ཕོར་དུམ་
བུས་སློང་བར་འདོད་པ་ལ། །ཕྱི་སྒོར་བོར་བའི་ཁམ་ཕོར་བླངས་ནས་
སུ༑ །གཞན་ལ་སྟེར་བའི་དོན་ནི་མི་བྱེད་པར། །འདོད་པ་པོ་ལ་དེ་དག་
མི་སྟེར་བ། །འདི་ནི་འཁོར་བའི་འབྲས་བུ་གང་ཡིན་པ། །ངེས་པར་
བསྐྱེད་པས་རྣལ་འབྱོར་དམན་པའི་ལམ། །དེ་དག་བཟློག་སྟེ་རང་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 169 ·
བཞིན་ལམ་ཁྱེར་ན། །དེ་བས་རྣམ་རྟོག་བོར་བར་བྱས་ན་རུང་། །ཞེས་
བྱ་བའི་དོན་ནི། རྣལ་འབྱོར་པ་དག་གི་སྣང་བ་སེམས་ལ་ཐིམ་ཞིང་ཐ་
མི་དད་པར་མ་གྲུབ་ཀྱི་བར་དུ་རྣམ་པར་སྨིན་པ་ལ་འཛེམ་པར་བྱ་སྟེ།
གང་ཞིག་ཅེས་བྱ་བ་ནི་རིགས་ཀྱི་བུ་སྐལ་བ་དང་ལྡན་པ་གང་ཞིག་གོ །
དེ་དག་གཉིས་སུ་མེད་པའི་དོན་ཁྱད་པར་ཅན་འདོད་པའི་བློ་བཟང་་་་
པོ་ཅན་དག་འོངས་པའི་ཚེ་རྣལ་འབྱོར་པ་དག དེ་ནི་གལ་ཏེ་ཕན་མི་
འདོགས་ཤིང་འགྲོ་ན་ཕ་རོལ་གྱི་སེམས་བསད་པ་ཡིན་ཏེ། རྫོགས་པའི་
སངས་རྒྱས་ཀྱི་རེ་བ་མེད་དོ། །དེ་བས་ན་གཞན་མི་དགའ་བར་འགྱུར་
བའི་སྦྱོར་བ་ཕྲ་མོ་ཙམ་ཡང་མི་བྱ་སྟེ། ཐ་ན་ཟ་འདོད་པའི་ཕྱིར་ཕོར་
པས་གདུངས་པའི་གདོལ་བ་ཞིག་གིས་སྐྱེས་བུ་ཞིག་ལ་ཁམ་ཕོར་གྱི་་་་་་་
དུམ་བུའ མ། ཁམ་ཕོར་ཉིད་སློང་བར་འདོད་པ་ལ། ཁམ་ཕོར་ཇི་བཞིན་
པ་ཉིད་དམ། ཕྱི་རོལ་གྱི་སྒོ་རྩར་བོར་བའི་ཁམ་ཕོར་གྱི་དུམ་བུ་བླངས་
ནས་སུ་གཞན་ལ་སྟེར་བའི་དོན་ནི་མི་བྱེད་དམ། འདོད་པ་པོ་དེ་དག་
ལ་མི་སྙན་པར་བརྗོད་ཅིང་མི་སྟེར་བ་འདི་དག་གིས་ནི་འཁོར་བའི་་་་་་
རྣམ་པར་སྨིན་པའི་འབྲས་བུ་གང་ཡིན་པ་དེ་ངེས་པར་སྐྱེད་པར་བྱེད་་་
པས་རྣལ་འབྱོར་པའི་བློ་དམན་པ་ཡིན་ཞིང་ལམ་ལོག་པར་རིག་པར་་་་
བྱའོ༑ །དེ་དག་ལས་བཟློག་སྟེ་རང་བཞིན་ལམ་དུ་ཁྱེར་ནས་དུས་ཐམས་
ཅད་དུ་སྤྱོད་ལམ་རྣམ་པ་བཞི་ལ་ཁྱད་མེད་པར་འཇུག་པ་ན་མཚན་་
མའི་རྣམ་པར་རྟོག་པ་བོར་བར་བྱས་ནའང་རུང་སྟེ། རྣམ་པར་སྨིན་པ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༨༣༧▪ 170 •
ཕྲ་མོ་དག་གིས་ལྡང་བར་མི་ནུས་སོ། །ད་ནི་དོན་གྱི་གླུ་བདུན་པ་བསྟན་
པར་བྱ་སྟེ། ཨེ་མ་ཧོཿ ཧ་ཌཱ ཀྱི། གུ་ཧྱ་ཀང་། ཨེ་ཡི་དྷརྨ་དྷཱ་ཏུ། ཨོ་ཡི་ན། ཨ་
ཡི་ཀོ་དྷི་ཀ་པ་ས་རི། ཁྲེ་རན་ཨི་པ་ཀོ་ཡི་ཡ། ཛ་ཧ་པ་ཀ སི་རན་ཏན་ཏྲ།
ཨའི་ཀའི་ར་བོ་ལི་ས། གུ་ཧྱ་ཏན་ཏྲ། ཁྲེ་མ་ལ་ཀང་། རི་ས་ན། སུ། ཞེས་
བྱ་སྟེ། འདི་དག་རྗེས་བཙུན་པ་དག་གིས་རྟོགས་པ་བརྗོད་པ་སྟེ། འདི་
དག་གི་དོན་ནི། ཨེ་མ་ཧོཿ མཁའ་འགྲོ་གསང་བའི་སྐད། །ཨེ་ནི་ཆོས་ཀྱི་
དབྱིངས་ཡིན་ཏེ། །མ་ནི་དེ་ཉིད་ཀྱིས་བསྐྱེད་དོ། །དཔེར་གཞག་པ་ནི་
ནམ་མཁའ་སྟེ། །འགྲོ་བའི་ཚོགས་ཀྱི་རྒྱུད་ལ་ངས། །མ་ནི་ནོར་འཛིན་དེ་
ལས་སྐྱེས། །གསང་བའི་རྒྱུད་ལས་ངག་ལས་གསལ། །སྐད་ནི་མཚོན་པ་
ཙམ་དུ་ཟད། །ཅེས་བྱ་བའི་དོན་ནི། ཨ་ཨི་ཧོཿ ཞེས་བྱ་བ་སྟེ། །དེ་དག་
གསལ་བར་བྱ་བ་ནི། །ཆོས་ཀྱི་དབྱིངས་ནི་རྣམ་པ་གསུམ། །བདེ་དང་
གསལ་དང་མི་རྟོག་པའོ།།སྐྱེད་པའི་མ་ནི་དེ་བཞིན་ཏེ། །མ་བཅོས་རྣལ་
མ་དྲན་པའོ། །མཚོན་པའི་དཔེ་ནི་ནམ་མཁའ་སྟེ། །སྨྲ་མེད་མཉམ་དང་
མི་ཤེས་པའོ། །ཚོགས་བསགས་གང་ཟག་རྟེན་ཡིན་ཏེ། །སྦྱངས་དང་
ཚོགས་མེད་བླ་མ་བསྟེན། །ཤུགས་ཀྱིས་མ་ནི་ཉམས་མྱོང་སྟེ། །ཐ་མལ་
གོམས་དང་རྒྱུན་དུའོ། །གསང་བའི་དོན་ནི་བརྒྱུད་པ་སྟེ། །བྱིན་རླབས་
ཉམས་མྱོང་དེར་ལྡན་པའོ། །ཐམས་ཅད་བརྡ་ཡི་རྣམ་པ་སྟེ། །ང་ཡིས་སྨྲ་
བར་མི་ནུས་པའོ། །ཞེས་བྱ་བའི་དོན་ནི་བསྡུས་པའི་དོན་ནོ། །ད་ནི་
དགེ་བའི་རྩ་བ་བསྔོ་བར་བྱ་སྟེ། གཉིས་སུ་མེད་པ་རྡོ་རྗེའི་གླུ། །དེ་ཉིད་

མི་ཟད་པའི་གཏེར་མཛོད་ཡོངས་སུ་གང་བའི་གླུ་རྒྱ་ཆེར་བཤད་པ། · 171 ·
ཡེ་ཤེས་མཚོན་བྱེད་པའི། །དོན་དམ་གཉིས་མེད་ཡི་གེ་ཡིས། །འགྲོ་
རྣམས་རང་ལ་གླུར་ལེན་ཤོག །ཅེས་བྱ་བའི་དོན་ནི། སྣང་བ་དང་
སེམས་གཉིས་སུ་མེད་པ་བདེ་བ་ཆེན་པོ་རྡོ་རྗེའི་གླུ་འདི་དག་གི་་་་་་་་་
སེམས་ཅན་གྱི་རྒྱུད་ལ་དེ་ཁོ་ན་ཉིད་ཀྱི་ཡེ་ཤེས་ཡོད་པ་དེ་དག་མཚོན་་་་
པར་བྱེད་པ་སྟེ། འདི་དག་ནི་དོན་དམ་གཉིས་སུ་མེད་པའི་ཡེ་ཤེས་ཡིན་
ཏེ༑ དེའི་སྐལ་བ་དང་ལྡན་པའི་འགྲོ་བ་རྣམས་རང་ལ་གྱུར་ལེན་ཞིང་
རྟོགས་པར་ཤོག་ཅིག་པའི་དོན་ནོ། །དེ་ནི་རྗེ་བཙུན་པ་དཔལ་གྱི་རི་བོ་
པའི་དགོངས་པ་བདག་གིས་རྣམ་པར་ཕྱེ་ཞིང་གསལ་བར་བྱས་པའི་་་་་
དོན་བསྔོ་བར་བྱ་སྟེ། སེམས་ཉིད་ལྷན་ཅིག་སྐྱེས་པ་ཆོས་སྐུའི་རྒྱུ། །སྣང་
བ་ལྷན་ཅིག་སྐྱེས་པ་ཆོས་སྐུའི་འོད། །སྣང་སྟོང་དབྱེར་མེད་ལྷན་ཅིག་
སྐྱེས་པ་སྟེ། །དེ་ཉིད་ཆོས་སྐུའི་དགོངས་པ་ཆོས་སྐུ་ཉིད། །བདག་ཉིད་
ཉམས་མྱོང་མཐུ་ལས་བྱུང་བ་ཡིས། །རྟོགས་པས་རྗེ་བཙུན་དགོངས་པ་
གསལ་བར་བྱས། །དྲིན་ལྡན་མགོན་པོ་ཁྱོད་ལ་ཕྱག་འཚལ་ཏེ། དྲིན་
མཆོག་བླན་ཕྱིར་འདི་བྱས་དགྱེས་པར་མཛོད། །འདི་ལས་བྱུང་བའི་
བསོད་ནམས་ཚོགས་དག་གིས། །སེམས་ཅན་ཐམས་ཅད་བདེ་བ་ཆེར་
རྟོགས་ཤོག །རྣམ་གསུམ་སློབ་མ་དག་པའི་ཕྱིར། །འདི་ཉིད་གསལ་བར་
བྱེད་པའི་དོན། །གཉིས་མེད་རྟོགས་པ་མེ་ཏྲིས་བྱས། །འདི་ལ་གཞོལ་བ་
དོན་ལྡན་ཤོག །མི་ཟད་པའི་གཏེར་མཛོད་ཡོངས་སུ་གང་བའི་གླུ་ཞེས་
བྱ་བའི་རྒྱ་ཆེར་བཤད་པ། རྣལ་འབྱོར་གྱི་དབང་ཕྱུག་ཆེན་པོ་དཔལ་ས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།* 172 *
ར་ཧའི་དགོངས་པ། མཁས་པར་གྲགས་པ་རྒྱ་གར་གྱི་མཁན་པོ་དཔལ་
ལྡན་གཉིས་སུ་མེད་པའི་རྡོ་རྗེས་མཛད་པ་རྫོགས་སོ། །རྣལ་འབྱོར་པ་
བསོད་སྙོམས་པ་པྲཛྙ་ཤྲཱི་ཛྙཱ་ན་ཀཱིརྟིས་རང་འགྱུར་དུ་མཛད་པའོ། །
ན ན ན ལྟ121:|:ཀྱང1བའོ ****
ཎྜི།བསྡུཊ་pla€
ཧོ ནཱཉྩ་ཏཱི ཎི་ཧེཏཱིཡཱ།ཨ་ཨན་ནི།918a>ས་པ་
། ་པའི་མ་ཧོ།
ཡི་ཆེ
ave gr

དོ་ཧ་མཛོད་ཅེས་བྱ་བ་བཞུགས་སོ།།  ཿ
· 173 .
ཀལུག ཆགས1 འགརཔའི ཀནཀུན པ 11:|:ཀསྨཱ ཀ
ཤཱན་པའྀ། ༄༅། །དོ་ཧ་མཛོད་ཅེས་བྱ་བ་བཞུགས་སོ།། ང་
28PRE
7ཏ་ཏ
ན་ཞུ་ཕན་། སྒོ་ཁའེ་ཁ་ཡི་བིརླ་པས་མཛད། ་་“9 མ་]པོ་,2]Y3
1:|: |:|:ཀར 1:|:ཀྱིས1 E 1
༄༅། །རྒྱ་གར་སྐད་དུ། དོ་ཧ་ཀོ་ཥ་ནཱ་མ། བོད་སྐད་དུ། དོ་ཧ་མཛོད་
ཅེས་བྱ་བ། དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ། །བཅོམ་ལྡན་
འདས་དཔལ་རྡོ་རྗེ་བདག་མེད་མ་ལ་ཕྱག་འཚལ་ལོ། །ཨེ་མ་ཧོཿ སྲིད་
དང་ཞི་བ་མཉམ་ཉིད་ཕྱག་རྒྱ་ཆེ། །ངོ་བོ་ཉིད་ཀྱིས་མ་སྐྱེས་མཁའ་ལྟར་
རྣམ་པར་དག །མཚོན་བྱའི་གནས་ལུགས་མེད་པས་ཐ་སྙད་ཚིག་ལམ་
ཆད༑ །རང་བཞིན་བརྗོད་མེད་ངོ་བོ་ལྟོས་ཆོས་ཀུན་ལས་འདས། །
བརྟག་དང་དཔྱད་དུ་མེད་ཅིང་མཚོན་པའི་དཔེ་དང་བྲལ། །དཔེ་བྲལ་
ཉིད་ལའང་མི་གནས་བློ་ཡི་ཡུལ་ལས་འདས། །རྟགས་མིན་ཆད་མིན་
འཁོར་དང་མྱ་ངན་འདས་མ་ཡིན། = །སྣང་མིན་སྟོང་མིན་དངོས་དང་
དངོས་མེད་སྐྱེ་མེད་མིན། །ཆོས་ཉིད་གཉུག་མ་མ་ཡིན་བློ་ལས་འདས་
པའང་མིན། །མིན་པའང་མིན་ཞིང་ཡིན་མིན་བློ་ཡིས་བརྗོད་མེད་ཕྱིར། །
གཉིས་ཆོས་གང་དང་འབྲེལ་མེད་གདོད་ནས་མཉམ་པ་ཉིད། །ངོ་བ་
ངེས་ཚིག་བྱེད་པའི་ལས་རྣམས་བཤད་པ་ཡང་། །རི་བོང་རྭ་རྫུན་དེ་ཡི་
རྣོ་རྟུལ་རྫུན་དང་མཚུངས། །ཆོས་རྣམས་ཐམས་ཅད་མཚན་ཉིད་དེ་

• 174 · ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དང་ཁྱད་པར་མེད། །ཇི་ལྟར་སྣང་ཞིང་སྲིད་པའི་ཀུན་རྫོབ་ཆོས་ཅན་
རྣམས། །ངོ་བོ་ཉིད་མེད་མིང་ཙམ་སྒྲ་ཙམ་བཏགས་པ་ཙམ། །མིང་དང་
དོན་ལ་ཁྱད་པར་བྱེ་བྲག་ཅུང་ཟད་མེད། །གདོད་ནས་ལྷན་ཅིག་སྐྱེས་
པས་གཞན་ནས་བཙལ་དུ་མེད། །སེམས་ཉིད་མིང་སྟོང་སྤྲོས་བྲལ་ཕྱག་
རྒྱ་ཆེན་པོ་སྟེ། །ནམ་མཁའི་རང་བཞིན་གདོད་ནས་མིང་སྟོང་ཡིན་དང་
མཚུངས༑ །ངོ་བོ་ཉིད་ཀྱིས་མ་སྐྱེས་མཚན་མའི་དངོས་དང་བྲལ། །
མཁའ་ལྟར་ཀུན་ལ་ཁྱབ་ཅིང་འཕོ་དང་འགྱུར་བ་མེད། །དུས་རྣམས་
ཀུན་ཏུ་སྟོང་ཞིང་ཡེ་ནས་བདག་མེད་དེ། །དྲན་རྟོག་མཚན་མ་མེད་དེ་
སྨིག་རྒྱུའི་ཆུ་བོ་ལྟར། །མ་བཅིངས་མ་བཀྲོལ་གཉུག་མའི་ངང་ལས་མ་
གཡོས་སོ། །སེམས་ཅན་ཐམས་ཅད་ཕྱག་རྒྱ་ཆེན་པོའི་སྤྲུལ་པ་ལ། །སྤྲུལ་
པའི་ངོ་བོ་ཡེ་ནས་སྐྱེ་མེད་ཆོས་ཀྱི་དབྱིངས། །བདེ་སྡུག་ལ་སོགས་གཉིས་
སྣང་མཚན་མ་ཐམས་ཅད་ཀྱང་། །ཆོས་ཉིད་གཉུག་མ་ཕྱག་རྒྱ་ཆེན་པོའི་
རོལ་པའོ། །རོལ་པ་ཉིད་ལ་བདེན་མེད་མི་རྟག་འགྱུར་བའི་ཕྱིར། །
གནས་ལུགས་སྟོང་པའི་རྒྱ་ལས་ནམ་ཡང་མ་འདས་སོ། །ཁ་ཅིག་དབང་
བསྐུར་བ་ཡིས་ཡོངས་སུ་གདུང་བར་བྱེད། །ཁ་ཅིག་ཧཱུཾ་ཕཊ་ཟེར་ཞིང་
ཕྲེང་བ་ཡོངས་སུ་བགྲང་། །ཁ་ཅིག་ཁུ་བ་ཁྲག་དང་བཤང་གཅི་ཤ་
རྣམས་ཟ། །ཁ་ཅིག་རྩ་དང་རླུང་གི་རྣལ་འབྱོར་བསྒོམ་སྟེ་ཤིན་ཏུ་
འཁྲུལ༑།ཨེ་མ་ཧོཿ བླ་མ་དམ་པས་ཟིན་པས་ཅིག་ཤོས་འདི་ལྟར་རྟོགས། །
གང་ཡང་འཁྲུལ་པ་ཡིན་ཕྱིར་ཡང་དག་རྟོགས་པ་མེད། །རྟོགས་བྱ་

དོ་ཧ་མཛོད་ཅེས་བྱ་བ་བཞུགས་སོ།།
• 175 +
རྟོགས་བྱེད་མེད་པས་ཕྱོགས་རིས་མཐའ་དང་བྲལ། །བྲལ་དང་མ་བྲལ་
མེད་པས་མཉམ་ཉིད་གཉུག་མའི་ངང༌། །འདི་ལྟར་རྟོགས་ན་ངེས་པར་
གཞན་དུ་དྲི་ས་མེད། །སྣ་ཚོགས་ཆོས་སྐུར་གསལ་བས་སྤོང་ལེན་སེམས་
མི་འབྱུང༌། །མ་བསྒོམ་དང་མི་སྒོམ་མེད་ཅིང་མཚན་མས་གོས་པ་མེད། །
སྣང་དང་མི་སྣང་ཡུལ་ལ་ནམ་ཡང་བརྟེན་མི་བྱེད། །བྱ་དང་བྱེད་པའི་
སེམས་མེད་དམིགས་པ་ཀུན་དང་བྲལ། །རེ་དང་དོགས་པའི་བློ་མེད་
ཀུན་ལ་ཞེན་པ་ལོག །བླ་མས་བསྟན་པས་གཉུག་མའི་གནས་ལུགས་
རྟོགས་གྱུར་ན། །དྲན་རིག་སྣ་ཚོགས་ཆོས་ཀྱི་དབྱིངས་སུ་རང་བརླགས་
ཏེ༑ །རྣམ་ཤེས་ཡུལ་ལ་མི་གནས་ཆགས་ཞེན་ཀུན་བྲལ་བས། །མ་བཅོས་
གཉུག་མའི་ངང་དུ་ཆོས་ཀུན་གྲོལ་བར་འགྱུར། །ཀུན་ལ་མ་ཆགས་ང་
རྒྱལ་ལ་སོགས་དྲི་མ་བྲལ། །གུས་པར་ལྡན་ཞིང་དམ་པས་ཡོངས་སུ་ཟིན་
པ་དང༌། །གང་ཡང་ཡིད་བྱེད་བྲལ་ན་དྲི་མེད་ཐེ་ཚོམ་མེད། །ཤེས་དང་
ཤེས་བྱ་དག་པས་ཆོས་ཉིད་མངོན་སུམ་འཆར། །གཉུག་མ་ཕྱག་རྒྱ་ཆེན་
པོ་རྟོགས་པར་མ་གྱུར་ན། །རྟག་ཏུ་གཉིས་འཛིན་དབང་གིས་ཀུན་ལ་
ཞེན་གྱུར་པས། །བསམ་རིག་རབ་རིབ་སྣ་ཚོགས་རྒྱུན་དུ་སྐྱེ་འགྱུར་
ཞིང་༑ །མ་ནོར་དོན་ལ་མི་གནས་སྲིད་པར་འཁོར་ཞིང་འཁྱམས། །
གྲགས་སྙན་རྙེད་བཀུར་ཀུན་ལ་ཆགས་ཤིང་ཞེན་པ་དང་། །ཐོས་བསམ་
གོ་རྟོགས་ཆེ་དང་ཉམས་མྱོང་བཟང་པོ་དང་། །དངོས་གྲུབ་བྱིན་རླབས་
ནུས་པའི་རྟགས་བྱུང་བཅོས་མའི་ལམ། །དོན་གྱི་དྲི་མ་ཡིན་ཕྱིར་མཁས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།* 176 *
པས་ཡིད་མི་གཏོད། །དེ་ཉིད་ཡིད་ལ་བྱེད་ཅིང་གཉིས་མཐའི་ཕྱོགས་
ལྷུང་ན། །འཁོར་བར་འཁོར་ཞིང་སྲིད་པའི་རྩ་བ་ཡིན་པའི་ཕྱིར། །ཀུན་
གྱི་གཞི་རྩ་ཡིད་ཀྱི་ངོ་བོ་གང་ཡིན་ལྟོས། །བལྟས་པས་མ་མཐོང་ཡིད་
དང་བྲལ་ན་ངེས་པར་གྲོལ། །སེམས་ཀྱི་ཆོས་ཉིད་བྱིངས་ལ་འདི་ཞེས་
མེད་པས་ན། །དེ་ལ་སྒོམ་དང་བསྒོམ་པར་བྱ་བ་གཉིས་སུ་མེད། །ཡོད་
མེད་ཅིར་ཡང་མི་རྟོག་ངང་ལ་མ་ཡེངས་གཞག །སྟོང་པ་ཉིད་དང་སྐྱེ་
མེད་བློ་ལས་འདས་པ་དང༌། །མཐའ་བྲལ་ལ་སོགས་གང་ཡང་ཡིད་ལ་
བྱེད་པ་ན། །གནས་ལུགས་དོན་ལ་མི་གནས་ཤིན་ཏུ་ཡེངས་པའོ། །སྟོང་
དང་མི་སྟོང་རྩིས་མེད་ལྷུག་པའི་ངང་ལ་ཞོག །གཞག་དང་མི་གཞག་
མེད་པར་རང་དགའ་ཡན་པར་ཐོང༌། །གཏང་དང་གཟུང་བའི་སེམས་
མེད་རོ་ལངས་ཇི་བཞིན་གྱིས། །དེ་ཉིད་གནས་ལུགས་རིག་ནས་དེ་ཡི་
ངང་གནས་ན། །གཉིས་སྣང་མཚན་མའི་བག་ཆགས་མྱུར་དུ་འཇིག་
པར་འགྱུར། །རྟོགས་པའི་ངང་ལ་མི་གནས་མཚན་མས་གཡེང་གྱུར་ན། །
གཉིས་སྣང་མཚན་མའི་བག་ཆགས་ལྡོག་པར་མི་འགྱུར་ཏེ། །རབ་རིབ་
ཅན་གྱིས་མིག་གི་ནད་དུ་ཤེས་གྱུར་ཀྱང་། །མིག་གི་ནད་མ་བྱང་བར་
རབ་རིབ་སྣང་མི་ལྡོག །གནས་ལུགས་ཡིད་ལ་བྱེད་ཅིང་ཉམས་ལ་ཞེན་
པ་དང་། །དེ་ཉིད་དོན་ལ་དམིགས་ཤིང་བསྒོམས་ན་གོལ་བའོ། །མཐུན་
འཇུག་རྣམས་ལ་ཆགས་སྡང་སྐྱེ་ཕྱིར་འཆིང་བའི་རྒྱུ། །མི་མཐུན་རྐྱེན་
ངན་ཐམས་ཅད་དངོས་གྲུབ་དག་པ་སྟེ། །མི་མཐུན་རྐྱེན་གྱིས་རྣལ་

དོ་ཧ་མཛོད་ཅེས་བྱ་བ་བཞུགས་སོ། ། · 177
འབྱོར་ཉམས་ཀྱི་གསལ་འདེབས་ཕྱིར། །རྐྱེན་ངན་མི་སྤོང་དེ་ཉིད་ཤེས་
པས་དེ་ལ་སྦྱང་། །དེ་ལྟར་སྐྱོང་ཞིང་ཉམས་རྟོགས་མཐར་འབྱིན་སྤྱོད་པ་
སྟེ༑ །གྱི་ལིང་དག་ལ་ལྕག་གིས་བསྐུལ་བ་ཇི་བཞིན་ནོ། །གལ་ཏེ་རྟོགས་
ལྡན་ཉམས་བཟང་སྤྱོད་པའི་གྲོགས་མེད་ན། །ཇི་ལྟར་མིག་ལྡན་སྐྱེས་བུ་
དག་ནི་རྐང་པ་མེད་དང་མཚུངས། །དོན་དམ་རྣལ་མ་ཆགས་མེད་དོན་
ལ་སྤྱོད་བྱ་སྟེ། །མི་སྤོང་མི་སྒྲུབ་མི་ཞེན་མི་སྤྱོད་མི་འགོག་པར། །རང་
ལུགས་ཅི་བདེར་སྤྱོད་པ་རབ་མཆོག་དམ་པའོ། །ཀུན་རྫོབ་སངས་རྒྱས་
མི་རེའི་གདེང་ཆེན་ལྡན་གྱུར་ཀྱང༌། །བསོད་ནམས་ཚོགས་ཆེན་མི་སྤོང་
ཅི་ནུས་དག་ལ་འབད་པར་བྱ། །འཁོར་བ་དག་ལ་དོགས་པའི་སེམས་
མེད་འཇིགས་བྲལ་ཡང་། །སྡིག་པའི་ལས་རྣམས་ཕྲ་མོ་དག་ནས་འཛེམ་
པར་བྱ། །ཆོས་རྣམས་སྟོང་པ་མཁའ་ལྟར་རྩ་བྲལ་རྟོགས་གྱུར་ཀྱང་། །
ཆགས་སྡང་འཛིན་ཆགས་མཐའ་དག་རྩད་ནས་སྤང་བར་བྱ། །ཆོས་
ཉིད་མཐའ་བྲལ་ཟང་ཐལ་ཆེན་པོའི་དོན་རྟོགས་ཀྱང༌། །བརྟན་པ་མ་
ཐོབ་བར་དུ་ཉམས་རྟོགས་གཞན་ལ་གསང༌། །དོན་དམ་བདག་གཞན་
གཉིས་སུ་མེད་པར་རྟོགས་གྱུར་ཀྱང༌། །ཀུན་རྫོབ་འགྲོ་ལ་ཕན་པའི་དོན་
ཆེན་དག་ལ་བསམ། །འདྲེན་པ་གཞན་ལ་མི་ལྟོས་གདེང་དང་ལྡན་གྱུར་
ཀྱང༌།།བཀའ་དྲིན་ཅན་གྱི་བླ་མ་སྤྱི་བོའི་གཙུག་ཏུ་བཀུར། །ཆགས་ཤིང་
ཞེན་པར་བཅས་པས་ཀུན་ལ་དགག་སྒྲུབ་བྱེད། །རྒྱུད་དང་མི་འཚམས་
འགལ་བའི་སྤྱོད་པ་གོལ་བའོ། །མཐོང་བྱ་མཐོང་བྱེད་མེད་པས་ཐ་དད་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།· 178 *
རང་སར་གྲོལ། །ཉམས་སུ་མྱོང་མཁན་སྟོར་བས་རྩོལ་སྒྲུབ་ཀུན་དང་
བྲལ༑ །ཐོབ་བྱའི་འབྲས་བུ་སྟོར་བས་རེ་དོགས་ཀུན་ལས་གྲོལ། །ང་རྒྱལ་
རྩད་ནས་ཐོན་པས་བདུད་ཀྱི་གཡུལ་ལས་རྒྱལ། །དངོས་འཛིན་རང་
སར་ཞིག་པས་འཁོར་འདས་ཀུན་ལས་གྲོལ། །རིག་པ་གཞི་ལ་དག་པས་
རྫོགས་སངས་རྒྱས་ཞེས་བརྗོད། །ཆོས་བློ་ཟད་སར་ཟད་ལ་མྱ་ངན་
འདས་ཞེས་བཤད་པའི་ཕྱིར།། །མ་བཅོས་མ་བསྒྱུར་སྤང་ཐོབ་ཀུན་ལས་
ཡོངས་སུ་གྲོལ། །ཨེ་མ་ཧོཿ ཕྱག་རྒྱ་ཆེན་པོ་ཞེས་བྱ་ཟབ་མོའི་སྒྲ་ཆེན་དེ། །
གདགས་གཞི་གང་ཡིན་སྟོང་པ་ཞེས་བྱའང་བཏགས་པ་ཙམ། །སྐད་
ཅིག་ངོ་བོས་སྟོང་པར་བདག་མེད་སུ་ཡིས་རྟོགས། །རྟོགས་མཁན་ཉིད་
མེད་སངས་རྒྱས་མིང་བརྡ་བརྗོད་པ་ཙམ། །དེ་ཉིད་ཡང་དག་མ་ཡིན་
གདུལ་བྱའི་སྣང་བའོ། །གདུལ་བྱ་ཉིད་ལའང་བདག་མེད་རྒྱུ་མ་སྤྲུལ་པ་
འདྲ༑ །ཕྱག་རྒྱ་ཆེན་པོ་ཞེས་བྱ་བྱིས་པའི་བློས་བཏགས་སོ། །འཁྲུལ་དང་
མ་འཁྲུལ་ཞེས་བྱ་མིང་ཙམ་བཏགས་པ་ཙམ། །འཁྲུལ་པར་ཚོར་ཞིང་
རིག་པའི་སྐྱེས་བུ་སུ་ཞིག་ཡིན། །འབྲས་བུ་མྱང་འདས་རྡུལ་ཙམ་མེད་
ཅིང་མི་དམིགས་ན། །གྲོལ་དང་མ་གྲོལ་ཞེས་བྱ་གློ་བུར་སྒྲོ་བཏགས་ཏེ། །
ནམ་མཁའ་ཞི་ཞིང་དག་ལ་མེད་པ་གྲོལ་ལམ་ཅི། །ཀུན་རྫོབ་དོན་དམ་
ཞེས་བྱའང་ནན་གྱིས་བཏགས་པ་སྟེ། །ཆོས་ཀྱི་དབྱིངས་ལ་བདེན་པ་
གཉིས་མེད་ཆོས་དབྱིངས་མེད། །དོ་ཧ་མཛོད་ཅེས་བྱ་བ་རྣལ་འབྱོར་གྱི་
དབང་ཕྱུག་ཆེན་པོ་བིརླ་པས་མཛད་པ་རྫོགས་སོ། །རྒྱ་གར་གྱི་མཁན་པོ་

དོ་ཧ་མཛོད་ཅེས་བྱ་བ་བཞུགས་སོ། ། • 173 *
ཤྲཱི་བཻ་རོ་ཙ་ནས་རང་འགྱུར་དུ་བསྒྱུར་བའོ། །བརྒྱུད་པ་ནི་བིརླ་པ། ནག་
པོ་པ། སློབ་དཔོན་སྒྲ་མཁན་ཞབས། སློབ་དཔོན་པུ་ར་པ། ཤྲཱི་བཻ་རོ་ཙ་
ནའོ༑།
ཞིག་ཡོད །གོང་ཡུལུ ས་པ་སྟེཎྜའི
WEZ 278
IPE SA ! Byp1
132:|:ཀ ས
སྐནི་ཏ་བྱུར་ཀར་ཌབོ་༣ཌ་། ཁ་བ་བ །
ༀ་ཊཥཧྰུྃ ཥྭར་ཎ་ཏྲྰཾརུམ་ཙཱ་ན་ཨ་མེར ནི་མསྶམ
སྙམ་པས་འདྲཎང ། ཝེ་ག་ཎ་ཎ་ཊནྰ་ལནྡྲ་70 ག་2 ཏུ
ཀལ། ཞོར ཊའདྲ་1 】 ཁ་གྲོ་འཀཎ་ཁཊ༴ ཡུའི་རྨཱ ཀ་་D
མ་ལ་རན་ན་མ་
1:|::1:|:ཀུསཔསཔགདཔཔའི:སཔདགཔ བྱསབྱ
ཨ་མཚོ་པ་བ། ཤང་འོ་ན་ཉི་ཤ་མ་མིནEIN ནཡང
G ས ས1:|:ཀ ལྡན1:|:ཀྱ
ལ་མི་འmབ་ཆེན་མི་འབྱུ།ལྷར་བར་རང་རྐྱ་ཟལ་ནི་སྐུ། རྩེ་S
[༢ ] =€ 3 @1&
༨༨ མོ །་ཁ་རྗེ་ཕྱོགས་མ་ལ ༡༡ ནང་༣༧༢༨༠༠༡་༢ ནམ

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།· 180 •
སྐུ་མེ་༢༢ ༄༅། །ཏིལླི་པའི་དོ་ཧ་བཞུགས་སོ། ། ག j2་ཚེ་
ཏིལླི་པས་མཛད།
༄༅། །རྒྱ་གར་སྐད་དུ། དོ་ཧ་ཀོ་ཥ། བོད་སྐད་དུ། དོ་ཧ་མཛོད།
དཔལ་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །ཕུང་པོ་ཁམས་དང་སྐྱེ་
མཆེད་དབང་པོ་རྣམས། །ལྷན་ཅིག་སྐྱེས་པའི་རང་བཞིན་ལས། །མ་
ལུས་དེ་ལས་བྱུང་ཞིང་དེ་རུ་ཐིམ། །ལྷན་སྐྱེས་དངོས་དང་དངོས་མེད་
གཏམ་མི་འདྲི། །སྟོང་པ་སྙིང་རྗེ་དེར་ནི་རོ་མཉམ་འདོད། །ཡིད་ལ་མི་
བྱེད་གཉུག་མའི་རང་བཞིན་ལ། །རྫུན་པ་རྣམས་ཀྱིས་སྐུར་པ་མ་
འདེབས་ཤིག །རང་དབང་ཡོད་པས་རང་ཉིད་འཆིང་མ་བྱེད། །སེམས་
ནི་སྟོང་པའི་མདའ་ཡིས་གསད་པར་བྱ།།ཁམས་གསུམ་སྟོང་པ་གོས་པ་
མེད་ལ་འཇུག །སེམས་ནི་མཁའ་འདྲ་མཉམ་པའི་བདེ་བར་ཞུགས། །
དབང་པོའི་ཡུལ་རྣམས་སྐད་ཅིག་ཙམ་ནི་དེར་མི་མཐོང་། །ཐོག་མ་
སྤངས་ཤིང་འདི་རུ་ཐ་མ་སྤང་། །བླ་མ་མཆོག་གི་ཞབས་ཀྱིས་གཉིས་
མེད་བསྟན། །སེམས་ནི་གང་དུ་ཞིར་གྱུར་པ། །དེར་ནི་རླུང་ཡང་ཐིམ་
པར་འགྱུར། །རང་རིག་པ་ཡི་དེ་ཉིད་འབྲས་བུ་ནི། །སུ་ཞིག་ལ་ནི་གང་
གིས་ཇི་ལྟར་བསྟན། །འཇིག་རྟེན་རྨོངས་པ་རྣམས་ཀྱི་སྤྱོད་ཡུལ་མིན། །

རྨི ཏིལླི་པའི་དོ་ཧ་བཞུགས་སོ།། ་་
· 181 ,
མཁས་པ་རྣམས་ཀྱིས་དེ་ཉིད་བགྲོད་བྱ་མིན། །གང་ལ་བླ་མའི་ཞབས་
ཀྱིས་མཉེས་པ་ཡི། །ཀྱེ་ཧོཿ གང་ཟག་དེ་ཡི་སྤྱོད་ཡུལ་མིན། །རང་རིག་པ་
ཡི་དེ་ཉིད་འབྲས་བུ་ནི། །ཏིལླི་པ་ཡིས་དེ་སྐད་བསྟན་པ་ཡིན། །གང་
ཞིག་ཡིད་ཀྱི་སྤྱོད་ཡུལ་གྱུར་པ་སྟེ། །དེ་ནི་དོན་དམ་པ་ཉིད་མ་ཡིན་ནོ། །
དེ་ཉིད་བླ་མའི་ངག་གིས་བསྟན་བྱ་མིན། །དེས་ན་སློབ་མས་གོ་བ་མ་
ཡིན་ནོ། །ལྷན་ཅིག་སྐྱེས་པའི་འབྲས་བུ་བདུད་རྩིའི་རོ། །དེ་ཉིད་སུ་ཞིག་
ལ་ནི་ཅི་ཞིག་བསྟན། །གང་དུ་ཡིད་ནི་ཞི་བ་དང་། །ཡིད་དང་རླུང་ནི་
མཉམ་པར་ཞི། །དེར་ནི་རྣམ་ཀུན་སྤངས་པ་ལས། །ཁམས་གསུམ་དེར་
ནི་གནས་པ་ཡིན། །རྨོངས་པ་གཉུག་མའི་རང་བཞིན་ཤེས་པར་གྱིས། །
ཤེས་ན་གཏི་མུག་དྲྭ་བ་མ་ལུས་ཆད་པར་འགྱུར། །ལྷན་ཅིག་སྐྱེས་པའི་
སེམས་ནི་ལེགས་པར་སྦྱོངས། ལྕ །ཚེ་འདིར་དངོས་གྲུབ་ཐར་པ་ལུས་
འདིས་རྙེད། །གང་དུ་སེམས་ནི་འགྲོ་བ་དེར། ། དེར་ཡང་སེམས་མེད་
པར་ཡང་རྟོག །དབྱེ་བ་མེད་པར་རོ་མཉམ་གནས་པར་གྱིས། །སེམས་
དང་སེམས་མེད་དེ་ནི་ལེགས་པར་ཚོལ། །ཚེ་འདི་ཉིད་ལ་དངོས་གྲུབ་
ལེགས་པར་གསལ་པོར་རྙེད། །སེམས་ནི་གང་དུ་ཞིར་གྱུར་པ། །ཁམས་
གསུམ་པོ་ནི་དེ་རུ་ཐིམ། །རང་གཞན་མཉམ་པས་སངས་རྒྱས་རྗེ་བཙུན་
འགྱུར༑ །སེམས་ནི་ནམ་མཁའི་ངང་དུ་ཞུགས་ན་ཐིམ། །དེ་ཡི་ཚེ་ན་
དབང་པོ་ལྔ་དང་ཡུལ་རྣམས་དང་། །ཕུང་པོ་ཁམས་རྣམས་ནང་དུ་
ཞུགས་ནས་སོང་། །གང་ཞིག་བརྟན་དང་གཡོ་བའི་རྣམ་པ་ཀུན། །སྟོང་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
• 182 .
པ་གོས་པ་མེད་པ་སྟེ། །འདི་ལ་དཔྱད་པར་མི་བྱའོ། །འདི་ནི་བདག་གོ་
འདི་ནི་འགྲོ་བའོ། །གང་ཞིག་དབྱེ་བ་དེ་ནི་ཡོངས་སུ་ཤེས་གྱུར་པ། །དྲི་
མ་མེད་པའི་སེམས་ཀྱི་རང་བཞིན་ལ། །གང་ཞིག་རང་རིག་ཤེས་པར་
བྱ༑ །བདག་ཉིད་འགྲོ་བ་བདག་ཉིད་སངས་རྒྱས་ཏེ། །བདག་ཉིད་དྲི་མ་
མེད་ཅིང་བདག་ཉིད་ཡིད་ལ་མི་བྱེད་པ། །དེ་ལ་འགྲོ་བ་མེད་ཅིང་གོས་
པ་མེད། །ཡིད་ནི་རྗེ་བཙུན་ནམ་མཁའ་རྗེ་བཙུན་མ། །ཉིན་མཚན་དུ་ནི་
གར་བྱེད་ལྷན་ཅིག་སྐྱེས་ལ་རོལ། །སྐྱེ་དང་འཆི་བ་དག་ལས་གྲོལ་བར་
འགྱུར༑ །གཉུག་མའི་ཡིད་ལ་རྒྱུན་དུ་གནས་པར་གྱིས། །འབབ་སྟེགས་
དཀའ་ཐུབ་ནགས་ལ་མ་བསྟེན་ཅིག །ཁྲུས་དང་གཙང་སྦྲས་བདེ་བ་མི་
རྙེད་དེ། །ཚངས་པ་ཁྱབ་འཇུག་དབང་ཕྱུག་ལྷ། །བྱང་ཆུབ་རང་ལ་ཡོད་
བཞིན་གསུམ་ལ་བཀུར་མི་བྱ། །ལྷ་རྣམས་མ་མཆོད་འབབ་སྟེགས་མ་
འགྲོ་ཞིག །ལྷ་རྣམས་མཆོད་ཀྱང་ཐར་པ་འཐོབ་མི་འགྱུར། །རྣམ་པར་
མི་རྟོག་སེམས་ཀྱིས་སངས་རྒྱས་མཆོད་པར་གྱིས། །སྲིད་དང་མྱ་ངན་
འདས་ལ་གནས་པར་མ་བྱེད་ཅིག །ཤེས་རབ་ཐབས་ཀྱི་ཏིང་འཛིན་
གཟུང་བར་གྱིས། །གང་ཚེ་གཡོ་བ་བརྟན་པར་བྱེད་ནུས་ན། །དེ་ཡི་ཚེ་
ན་ཉམས་མྱོང་འགྲུབ་པར་འགྱུར། །ཇི་ལྟར་དུག་ནི་ཟོས་པར་གྱུར་པ་
ལས༑ །དུག་གིས་ཀྱང་ནི་འཆི་བར་མི་འགྱུར་བ། །དེ་ལྟར་སྲིད་པ་ཟོས་
ཀྱང་རྣལ་འབྱོར་པ། །འདོད་ཡོན་གྱིས་ནི་འཆིང་བར་མི་འགྱུར་རོ། །ཀྱེ་
ཧོརྣལ་འབྱོར་པས་ནི་ལས་ལ་སྐུར་མ་འདེབས། །སྐད་ཅིག་བཞི་དང་

༢༣། ཏིལླི་པའི་དོ་ཧ་བཞུགས་སོ།། ༞་
· 183 *
དགའ་བ་བཞི་ནི་དེ་རུ་སོང་། །སྐད་ཅིག་དགའ་བ་དེ་ཡི་བྱེ་བྲག་ཤེས་
པར་གྱིས། །མཚན་གཞི་མཚན་ཉིད་སྤང་བ་ཤེས་པར་གྱིས། །མཚོན་བྱ་
མཚོན་བྱེད་བྱེ་བྲག་མ་བྱེད་ཅིག།ཀྱེ་ཧོཿ མཆོག་དང་དགའ་བྲལ་འདི་ནི་
སྤྱད་པར་བྱ། །བླ་མ་མཆོག་གི་ཞབས་ལ་གུས་པར་གྱིས་ལ་ལེགས་པར་
ལོང་༑ གང་ཞིག་དགའ་བ་མཆོག་དང་དགའ་བྲལ་གྱི། །ཀྱེ་ཧོཿསྐད་ཅིག་
དེར་ནི་ལྷན་སྐྱེས་རྟོགས་པར་བྱ། །ཡོན་ཏན་རིན་ཆེན་དཔྲལ་བའི་ཀླད་
རྒྱས་གཞག་བྱ་སྟེ། །འདོད་པ་མོ་ཡི་ཟེའུ་འབྲུ་ལས་ནི་དེ་ཉིད་ཤེས་པར་
གྱིས༑ །སྐད་ཅིག་བྱེ་བྲག་དེ་རུ་ལྷན་སྐྱེས་གང་ཤེས་པ། །དེ་ནི་ཚེ་འདི་
ཉིད་ལ་རྣལ་འབྱོར་པར་བརྗོད་དོ། །ཐོག་མ་ཐ་མ་གཟུང་དང་འཛིན་པ་
སྤང་༑ །བླ་མ་མཆོག་གི་ཞབས་ཀྱིས་གཉིས་མེད་བསྟན། །མི་གཡོ་དྲི་མེད་
རྣམ་པར་རྟོག་མེད་པ། །སྐྱེ་འཇིག་སྤངས་པ་འདི་ནི་སྙིང་པོ་སྟེ། །དེ་ནི་
མྱ་ངན་འདས་པར་རབ་ཏུ་བརྗོད། །གང་དུ་ཡིད་ཀྱིས་ང་རྒྱལ་ཅི་ཡང་
མི་བྱེད་དེ། །སྐྱོན་དང་ཡོན་ཏན་སྤངས་པ་འདི་ནི་དོན་དམ་མོ། །རང་
རིག་ལ་ནི་གང་ཡང་མེད། །སེམས་དང་སེམས་མེད་རྟག་ཏུ་སྤོངས། །ཀྱེ་
ཧོཿ༔ ལྷན་ཅིག་སྐྱེས་པའི་རང་བཞིན་དུ་ནི་གནས་པར་བྱ། །སྐྱེ་བ་མེད་
ཅིང་འཆི་བ་མེད། །རྩ་བ་མེད་ཅིང་རྩེ་མོ་མེད། །འོང་བ་མེད་ཅིང་འགྲོ་
བ་མེད། །གང་དུ་ཡང་ནི་མི་གནས་སོ། །བླ་མའི་གསུང་གིས་ཡིད་ལ་
ཚུད། །ཁ་དོག་སྤངས་ཤིང་རིས་མེད་པ། །རྣམ་པ་ཐམས་ཅད་དེ་ལ་
རྫོགས༑ །ཡིད་ནི་སོད་ལ་སེམས་ནི་རྩ་བ་མེད་པར་གྱིས། །སེམས་ཀྱི་ལྷག་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
184 *
མ་ཟུག་རྔུ་ཐོང་། །འདི་རུ་སྐུ་བཞི་ཕྱག་རྒྱ་བཞི། །དེ་ཚེ་ཁམས་གསུམ་མ་
ལུས་དག །བདག་དང་འགྲོ་བ་ཁམས་གསུམ་སྟོང་། །དྲི་མེད་ལྷན་ཅིག་
སྐྱེས་པ་ལ། །དགེ་དང་མི་དགེ་གང་ཡང་མེད། །ཡིད་ནི་གང་དུ་འགྲོར་
འདོད་པ། །དེ་ལ་འཁྲུལ་པར་མི་བྱའོ། །མིག་ནི་མི་འཛུམ་པ་དག་གི། །
བསམ་གཏན་གྱིས་ནི་གནས་པར་བྱ། །སློབ་དཔོན་ཆེན་པོ་ཏིལླི་པས་
མཛད་པའི་དོ་ཧ་མཛོད་ཅེས་བྱ་བ་རྫོགས་སོ། །རྒྱ་གར་ལྷོ་ཕྱོགས་ཀོ་ས་
ལར་སྐུ་འཁྲུངས་པའི་རྣལ་འབྱོར་པ་ཆེན་པོ་མཁས་པ་ཤྲཱི་བཻ་རོ་ཙ་ན་་་་་
བཛྲའི་ཞལ་སྔ་ནས་རང་འགྱུར་དུ་མཛད་པའོ། ། ཤ
ཟན་ལྔ(
ན་ཡོ ༢།།མཉྫཏྭཱ་ཀན་་་ཚོལ་ཋ་།ཀྵ།།ྲ་མཎ་
འད  ི་ཞུ།།ཁ་ནག་ར་ཁ།༤ འཕྲོན་རྒྱུན་ང་༡༡ ཪབ་ཆག་གླ་
ཆོས་སྐུ། རས་ནམ་འབྱེད།༢། རི་ལ་ཕྱི་ཚ
་ཤ་ལ་ཉི་ཁ ག་ལྔ ག་ཅི་རིག གཎི་ག་རྒྱལ་མ་in་པའི་
ཌ་ཏི་ཕལ་༄། ཀུང་1 ཀྱ་ནམ་མེ་བཁ་ཁྱེ ཌ་གནམ་ལ་འར་རྟགས་ཏུ།། ཙ་ཏ་
ཡི་ཌ 39311ཀཌལྐརི་ཌའི་ཌ་ཎ་སྐུ་ཆེ་གྲུབ་རྒྱ་
མཚེ་ཁ་ཀར་ཁར་ལྷ་ཁོ་auz} lr} #£rn!
ཤེས་ཆེ་ས་ལར་པཎིའོ ནིལམརནོ ཌདི
AncEE[༢༡=IG,maumaMT། མིའེ ལ་གིཌ །༢ ་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
་185 "
Y
༄༅། །ཆོས་ཐམས་ཅད་རབ་ཏུ་མི་གནས་པར་སྟོན་
ཌི པའི་དེ་ཁོ་ན་ཉིད་ཚིགས་སུ་བཅད་པ་
སྐོཌ་འྀ་ཕྱེད་ཀྱི་འགྲེལ་པ་བཞུགས་སོ། །
༢ པ།
དཔལ་ཨ་ཝ་དྷཱུ་ཏིས་མཛད།
ཥ་ཥ་ཊ།
ཨུ ཙ །
༄༅། །སངས་རྒྱས་ལ་ཕྱག་འཚལ་ལོ། །རྒྱུ་སྐྱེས་ཡེ་ཤེས་གླང་པོ་ཆེ། །
འཇོམས་བྱེད་སེང་གེ་བདག་གི་གཞུང༌། །ཞེས་གསུངས་པ་ནི། རིམ་པ་
དང་ལ་བཟླ་བ་སྟེ། དྲང་བ་དང་ངེས་པའི་དོན་ནོ། །དེའ ང་གང་ཞེ་ན།
ཆོས་རྣམས་ཀྱི་རང་བཞིན་དང༌། དེ་སྒྲུབ་པར་བྱེད་པའི་ཐབས་དང་།
དེ་ཡང་དག་པར་ཐོབ་པའོ། །དེ་ལ་རྣལ་འབྱོར་སྤྱོད་པའི་གཞུང་གིས། །
རྒྱུ་གཞན་ལས་སྐྱེས་པའི་དོན་དམ་པའི་ཆོས། ལུང་དང་རིགས་པས་
གྲུབ་པ། སྣང་བའམ། སྣང་བ་མེད་པའི་རང་བཞིན་ཆོས་ཐམས་ཅད་ཀྱི་
གཞི་དང་རྟེན་དུ་གྱུར་པ། གཉིས་སུ་མེད་པའི་ཡེ་ཤེས། བརྟགས་པས་
སྟོང་པ། རྒྱུན་ཆགས་པ། མཐའ་བཞི་ལས་གྲོལ་བ་དབུ་མའི་ལམ། འདི་
ཙམ་ཞིག་གིས་ཡང་དག་པར་ཡོད་དེ། སྒྲུབ་ཐབས་དང་འབྲས་བུའང་
དེ་བཞིན་ནོ་ཞེས་ཟེར་རོ། །དེ་ནི་གླང་པོ་ཆེ་དང་འདྲའོ། །དེ་ཅིའི་ཕྱིར་
ཞེ་ན། ཕྱི་རོལ་གྱི་དོན་ཡོད་པར་སྨྲ་བའི་མུ་སྟེགས་པ་དང༌། ཉན་ཐོས་
པ་དང་མདོ་སྡེ་པའི་གཞུང་རྣམས་ཕལ་ཆེར་ལུང་རིགས་ཀྱི་མཆེ་བས་་་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། རི་
* 186 *
འཇོམས་པར་ནུས་པ་དང༌། རྣམ་པར་ཤེས་པ་ནི་སངས་རྒྱས་པའི་ཆོས་
རྣམས་ཀྱི་ལུས་སུ་གྱུར་པས། ཡེ་མི་བཞེད་པ་མ་ཡིན་པའི་ཕྱིར་བསྟོད་
པའོ༑ །འོན་ཀྱང་ཤེས་བྱ་ནང་གི་དངོས་པོར་ལྟ་བས་ན་དེ་ཉིད་ཀྱང་
གཞོམ་དུ་རུང་བའི་ཕྱིར་གླང་པོ་ཆེ་དང་འདྲའོ། — །གང་གིས་འཇོམས་
པར་བྱེད་ཅེ་ན། རབ་ཏུ་མི་གནས་པར་སྨྲ་བའི་དབུ་མ་པ་སེང་གེ་ལྟ་
བུའི་ལུང་རིགས་ཀྱི་མཆེ་བ་ཆེས་མི་བཟད་པས་འཇོམས་པར་བྱེད་པའི་
ཕྱིར་རོ། །ལུང་གང་ཞེ་ན། འདི་ལྟར་མདོ་ལས། འཇམ་དཔལ་ཁྱོད་འདི་
སྐད་དུ། ཆོས་ལ་བརྟག་པའི་ཐབས་ལྔ་པོ་འདི་དག་ཀུན་ཡང་དག་པ་
ལགས་སམ། འོན་ཏེ་ཁ་ཅིག་ནི་ཡང་དག་པ་ལགས་ལ། ཁ་ཅིག་ནི་ཡང་
དག་པ་མ་ལགས་སམ་ཞེས་ཟེར་བ་ནི། ཆོས་ལ་བརྟག་པའི་ཐབས་ལྔ་པོ་
འདི་དག་ཐམས་ཅད་ཀྱང་ཡང་དག་པ་ཡིན་པར་གཟུང་སྟེ། ཁ་ཅིག་
གིས་ནི་ཆོས་ཐམས་ཅད་ཇི་ལྟར་སྣང་བ་བཞིན་དུ་ཡོད་པའི་ཆོས་སྟོན་་་
ཏོ་སྙམ་པའང་ཡིན་ཏེ། དེ་ཅིའི་ཕྱིར་ཞེ་ན། འབྱུང་བ་བཞི་དང་དེས་
བྱས་པ་རྣམས་ནི་ཐ་སྙད་དུ་སྒྱུ་མ་བཞིན་ཡོད་པའི་ཕྱིར་རོ། ༈ །ཁ་ཅིག་
གིས་ནི་ཆོས་ཐམས་ཅད་སེམས་ཙམ་ལས་མ་གཏོགས་པ་གཞན་མེད་་་་་་
པའི་ཆོས་སྟོན་ཏོ་སྙམ་པའང་ཡིན་ཏེ། དེ་ཅིའི་ཕྱིར་ཞེ་ན། ཆོས་སྣ་
ཚོགས་སུ་འདོགས་པ་རྣམས་རྟག་པ་ཐེར་ཟུག་ཏུ་བརྟགས་པའི་བག་་་་་
ཆགས་སེམས་ལ་བཞག་པའི་མཐུས། དུས་ཐམས་ཅད་དུ་བདག་དང་
ཆོས་རྣམས་སུ་སྣང་བ་ཐ་དད་དུ་སྣང་ཡང་། དོན་དམ་དུ་རང་བཞིན་

དེ་ཁོ་ན་ཉིད་ཚིགས་སུ་བཅད་པ་བྱེད་ཀྱི་འགྲེལ་པ།
• 187 +
མེད་དེ། སེམས་ཙམ་ལས་མེད་པའི་ཕྱིར་རོ། །ཁ་ཅིག་གིས་ནི་སེམས་
ཉིད་ཀྱང་མ་སྐྱེས་པ་ཡིན་པར་བདག་ཅག་ལ་ཆོས་སྟོན་ཏོ་སྙམ་པའང་་་
ཡིན་ཏེ། དེ་ཅིའི་ཕྱིར་ཞེ་ན། འདི་ལ་དབྱིབས་སམ། ཁ་དོག་གམ། དུས་
གསུམ་མམ། མཐའ་དབུས་མེད་པའི་ཕྱིར་རོ། །ཁ་ཅིག་གིས་ནི་ཆོས་
ཐམས་ཅད་སྒྱུ་མ་བཞིན་དུ་སྣང་ཞིང་སྒྱུ་མ་བཞིན་དུ་མ་གྲུབ་པའི་ཆོས་་
སྟོན་ཏོ་སྙམ་པའང་ཡིན་ཏེ། དེ་ཅིའི་ཕྱིར་ཞེ་ན། ཆོས་ཐམས་ཅད་ནི་རྒྱུ་
དང་རྐྱེན་ལས་སྐྱེ་ཞིང་འབྱུང་བའི་ཕྱིར་རོ། །ཁ་ཅིག་གིས་ནི་ཆོས་ཐམས་
ཅད་བཞིན་གྱིས་མ་སྐྱེས་པ། ངོ་བོ་ཉིད་ཀྱིས་མི་གནས་པ། ལས་དང་བྱ་
བའི་མཐའ་ཐམས་ཅད་དང་བྲལ་བ། རྟོག་པ་དང་མི་རྟོག་པར་ཡུལ་
ལས་འདས་པ། ཐོག་མ་མེད་པའི་དུས་ནས་སྤྲོས་པ་རྣམ་པར་དག་པའི་
ཆོས་སྟོན་ཏོ་སྙམ་པའང་ཡིན་ཏེ། དེ་ཅིའི་ཕྱིར་ཞེ་ན། ཆོས་ཐམས་ཅད་
རང་གི་ངོ་བོ་ཉིད་ཕྱིན་ཅི་མ་ལོག་པ་དེ་ཡིན་པའི་ཕྱིར་རོ། ༈ །ཞེས་
གསུངས་སོ། །དེ་ལས་གཞན་བགྲང་མི་དགོས་སོ། །རིགས་པ་གང་ཞེ་ན།
བདག་ཉིད་ཆེན་པོ་རྣམས་ཀྱིས་སྔོན་དུ་ལེགས་པར་བཀོད་པ་གང་དག་
ཡོད་པར་གྲགས་པའི་ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་་
ཙམ་ལས་འབྱུང་བའི་ཕྱིར་སྒྱུ་མ་ལྟ་བུའོ་ཞེས་བྱ་བ་དང༌། དེ་ཉིད་ཀྱིས་
དོན་དམ་པར་ན་རང་དང་། གཞན་དང་། གཉིས་ཀ་དང་། རྒྱུ་མེད་པ་
ལས་སྐྱེ་བ་ནམ་ཡང་མི་འཐད་པའི་ཕྱིར་དོན་དམ་པར་ནམ་མཁའི་་་་་་་
པདྨ་ལྟ་བུའོ། །ཞེས་བསྟན་པ་འདི་ཁོ་ནས་ཆོག་སྟེ། ཤེས་རབ་ཀྱི་མིག་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
· 188 •
དང་ལྡན་པ་རྣམས་ཀྱིས་རང་བཞིན་གྱི་གཏན་ཚིགས་འདི་ཁོ་ནའི་སྒོ་་་་
ནས་དྲང་པོར་ཞིབ་ཏུ་བལྟས་ན། མཐར་ཅིར་ཡང་གྲུབ་པ་མ་རྙེད་པས།
ཆོས་ཐམས་ཅད་རབ་ཏུ་མི་གནས་པར་གྲུབ་པའོ། །གཏན་ཚིགས་མ་
གྲུབ་པ་ལ་སོགས་པའང་མ་ཡིན་ཏེ། མང་དུ་བརྗོད་མི་དགོས་སོ། །དེ་
ཉིད་ཀྱིས་ཕྱིན་ཅི་ལོག་གི་གཞུང་མ་ལུས་པར་ཡང་འཇོམས་པར་འགྱུར་
ཏེ༑ འདིར་ཚིགས་སུ་བཅད་པ། ལྟོས་མེད་བདག་ལས་སྐྱེ་འདོད་ན། །
རྟག་པ་རྒྱུར་སྨྲ་གྲངས་ཅན་པ། །རྒྱུ་གཞན་དག་ལས་སྐྱེ་འདོད་ན། །བྱེད་
པ་རྒྱུར་སྨྲ་བྱེ་བྲག་པ། །གཉིས་ཀ་ལས་ནི་སྐྱེ་འདོད་ན། །དབང་ཕྱུག་
རྒྱུར་སྨྲ་གཅེར་བུ་པ། །སྐྱེ་བ་མེད་ལས་སྐྱེ་འདོད་ན། །རང་བཞིན་རྒྱུར་
སྨྲ་རྒྱང་འཕེན་པ། །སྐྱེས་པ་སྟོང་པར་རྒྱུར་འདོད་ན། །ནམ་མཁའི་ཡིད་
ཅན་ཆད་པའི་ལམ། །གང་ཡང་ཁས་མི་ལེན་གྱུར་ན། །ངན་གཡོ་རྨོངས་
པའི་ལྟ་བ་སྟེ། །རང་བཞིན་གྲུབ་དང་མ་གྲུབ་དང༌། །གཞན་ནི་རྟག་
དང་མི་རྟག་ལས། །བརྟགས་ན་སྐྱེ་བ་མི་འཐད་ཕྱིར། །དེ་བཞིན་རེས་
འགའ་བ་ཉིད་ཕྱིར། །འདི་ཀུན་རྟེན་ཅིང་འབྲེལ་འབྱུང་ཚུལ། །སྤྲོས་
པའི་མཐའ་ཀུན་གདོད་ནས་ཞི། །ཞེས་བྱའོ། །དེས་ན་ཆོས་ཐམས་ཅད་
ཡང་དག་པར་མ་སྐྱེས་པས་ཡིད་ལ་བྱར་མེད་ཅིང་། གང་ལའང་སྨོན་དུ་
མེད་པ་ནི་བདག་གི་གཞུང་ཞེས་བྱའོ། །ཡང་དག་གི་དོན་དེ་ཉིད་གསང་
སྔགས་ཀྱི་གཞུང་དུ་ནི་ལས་ཀྱི་ཕྱག་རྒྱའི་རྒྱུ་ལས་གྲུབ་པ་ལྷན་ཅིག་སྐྱེས་་
པའི་དགའ་བར་འདོད་དོ། །དེའང་ལྷན་ཅིག་སྐྱེས་པའི་དགའ་བ་བཞི་

དེ་ཁོ་ན་ཉིད་ཚིགས་སུ་བཅད་པ་བྱེད་ཀྱི་འགྲེལ་པ།
· 189 ·
པ་ལ་འདོད་པ་ནི་དགའ་བྲལ་གྱི་དང་པོ་ལ་སོགས་པར་འབྱུང་བའི་་་་་་་
ལུང་དང་། དགའ་བྲལ་ནི་རྗེས་ཐོབ་དྲོད་ཀྱི་ཤེས་པ་ཞེས་བྱ་བ་ལ་
སོགས་པའི་རིགས་པ་དང༌། མངོན་སུམ་དང་འགལ་བའི་ཕྱིར་བཙན་
ཐབས་ལ་ཞེས་བྱའོ། །ཡང་ལྷན་ཅིག་སྐྱེས་པའི་དགའ་བ་གསུམ་པ་ལ་
འདོད་ཀྱང་། དོན་གྱིས་གནས་པ་སྦས་པ་ལ་མངོན་པར་རྨོངས་པས་མུ་
སྟེགས་ཀྱི་གཞུང་དང་ཁྱད་པར་མེད་པའི་ཕྱིར་དང༌། མངོན་སུམ་དང་
འགལ་བའི་ཕྱིར་དང་། དབང་ལ་མི་མཁས་པ་ཞེས་བྱའོ། དེ་གཉིས་ནི་
རྣམ་པར་མ་སྦྱངས་པའི་གླང་པོ་དང་འདྲའོ། །ཡང༌། དགའ་བྲལ་དང་
པོ་མཆོག་གི་མཐའ། །ཞེས་བྱ་བ་ལ་སོགས་པའི་ལུང་དང་། བཅོམ་ལྡན་
འདས་ཀྱི་སྐུའི་བརྡ་དང་གཞུང་གཞན་ཁེགས་པའི་རིགས་པ་དང་།
བརྒྱུད་པའི་མན་ངག་དང་། རང་རིག་པའི་མངོན་སུམ་གྱིས་ཤིན་ཏུ་ཕྲ་
བའི་སྐད་ཅིག་གསུམ་པ་ལ་ལྷན་ཅིག་སྐྱེས་པའི་དགའ་བ་རྙེད་པ་ནི་་་་་
ཡང་དག་པའི་དབང་ལ་མཁས་པ་ཞེས་བྱའོ། །དེ་ཉིད་རྣལ་འབྱོར་ཆེན་
པོ་དང་རྣལ་འབྱོར་མའི་རྒྱུད་ལས། མུན་པ་ལ་ནི་མར་མེ་ལྟར། །ཞེས་བྱ་
བ་ལ་སོགས་པའི་དཔེ་སྣ་ཚོགས་ཀྱིས་བསྒྲུབས་པ། གསང་སྔགས་རྡོ་རྗེ་
ཐེག་པའི་ངེས་པའི་ཚིག་ཏུ་བཞག་པ། ཕ་རོལ་ཏུ་ཕྱིན་པའི་ཐེག་པ་ལས་
ཐབས་ཁྱད་པར་དུ་གྱུར་པ། སྐལ་བ་དང་ལྡན་པའི་སྤྱོད་ཡུལ་པ།
དགྱེས་པའི་རྡོ་རྗེ་དང༌། དམ་པ་དང་པོ་དང༌། ཟླ་གསང་ཐིག་ལེ་ལ་
སོགས་པའི་རང་བཞིན་དུ་གྱུར་པའོ། །དེ་ལྟར་དེ་བཞིན་བཞི་པ་ཡང་། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།- 190 +
ཞེས་འབྱུང་བས། སྒྲུབ་པའི་ཐབས་དང་། གྲུབ་པའི་རང་བཞིན་ཡང་དེ་
བཞིན་དུ་ཤེས་པར་བྱའོ་ཞེས་ཟེར་རོ། །ཤེས་རབ་ཡེ་ཤེས་ཀྱི་དབང་དག་
གིས་སྤྱིར་ཁྱབ་པའི་མན་ངག་ཕྱག་རྒྱ་ཉེ་བར་བརྟག་པ་དང་། ལས་ཀྱི་
གོ་རིམ་དང་། རྣམ་པ་དང་། དཔེ་དང་། གནད་དང་། བརྡ་དང་། སའི་
རིམ་པ་གང་ཐོབ་པ་ལ་སོགས་པ་ནི་བདག་གིས་གསལ་བར་ཤེས་མོད་་་་
ཀྱང་༑ འདིར་བརྗོད་པའི་དགོས་པ་མེད་དོ། །དེ་ལྟར་ཡང་དག་པའི་
དབང་ལ་མཁས་པས་ནི་བཙན་ཐབས་དང་། དབང་ལ་མི་མཁས་པའི་
གཞུང་ད ག་ལུང ་རིགས་ཀྱི་མཆེ་བས་འཇོམས་པར་ནུས་པ་དང་།
ཐབས་ཀྱིས་ཐེག་པའི་ལུས་སུ་གྱུར་པའི་ཕྱིར་གླང་པོ་ཆེ་དང་འདྲའོ་་་་་་་་
ཞེས་བསྟོད་པའོ། །ཐབས་གང་ཞེ་ན། རྫུན་པའི་ལམ་གྱིས་བསླུས་ཏེ་
ཡང་དག་པའི་ལམ་ལ་སྦྱོར་བའོ། །གང་བསླུ་ཞེ་ན། ཐེག་པ་གཞན་ལས་
ཡངས་པ་དང་། གཞན་དུ་འཇུག་པ་དང་། ཐ་མལ་པ་དང་། ཚངས་
པར་སྤྱོད་པའོ། །ཇི་ལྟར་བསླུ་ཞེ་ན། དང་པོ་གསུམ་ནི་སྡོམ་པ་ཡང་དག་
པར་བླངས་པ་གཏོང་བའི་ཉེས་པ་མེད་པས་སྤྱོད་ཡུལ་དངོས་ལ་སྦྱོར་་་་
བའམ། ཡང་ན་སློབ་དཔོན་དང་འགལ་ན་ཐབས་གཞན་གྱིས་གཟུང་སྟེ།
རེ་ཞིག་དམན་པའི་ཡུལ་ལས་མི་ཟློག་པར་ཅི་རིགས་པའི་སྒྲར་བསྟན་་་་
པའོ༑ །ཚངས་པར་སྤྱོད་པ་ནི་དེ་དང་ཆོས་མཐུན་པའི་ཐབས་གཞན་
གྱིས་གཟུང་སྟེ། དོན་ས་གཞན་ལ་དྲང་པའམ། ཡང་ན་དོན་ཉིད་བཤད་
པར་བྱའོ། །ཡང་དེ་ཉིད་ཡང་དག་པའི་མན་ངག་མ་ཡིན་པས་གཞོམ་དུ་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
- 191
རུང་བའི་ཕྱིར་གླང་པོ་ཆེའོ། །གང་གིས་འཇོམས་པར་བྱེད་ཅེ་ན། ཡང་
དག་པའི་ལུང་དང་། རིགས་པ་དང་། མན་ངག་སེང་གེ་ལྟ་བུས་སོ། །
དེའང་༑ ལས་ཀྱི་ཕྱག་རྒྱ་ཁྲོ་རྒྱུ་ཅན། །ཐག་རིང་རྣམ་པར་སྤང་བར་བྱ། །
ཞེས་འབྱུང་བ་ལ་སོགས་པའི་ལུང་གིས་གསལ་བ་དང༌། གདུལ་བྱ་ཤིན་
ཏུ་དམན་པ་ལ་བསྟན་པའི་ཕྱིར་དམ་པ་རྣམས་ཀྱིས་སྤང་བར་བྱ་བ་་་་་་
དང་༑ ཐབས་གཞན་ཡོད་པའི་ཕྱིར་མ་ངེས་པ་དང་། ལས་དང་པོ་པའི་
ཚངས་པར་སྤྱོད་པ་ལ་མ་གནང་བའི་ཕྱིར་འགལ་བ་དང་། རྩོལ་བ་ལས་
བྱུང་བའི་ཕྱིར་སྐད་ཅིག་མ་སྟེ།། སྟོན་ཀའི་པདྨ་ལྟ་བུའོ། །ཞེས་བཀོད་
པའི་རིགས་པ་རྣམས་ཀྱིས་བཅོམ་པ་དང་། ཁུ་བ་རླུང་དུས་སུ་བལྟ་བ།
ཀྱེ་ཡི་རྡོ་རྗེ་དེས་མི་ཤེས། མ་ཡིན་ངེས་དོན་གཞན་དུ་སྤྱད། ཅེས་ཡང་
དག་པའི་མན་ངག་གཞན་ཡོད་པར་ཁ་འཕངས་པའི་ཕྱིར་རོ། །མདོར་
ན་ཡང་དག་པར་དཔྱད་ན་ཕྱག་རྒྱ་ཆེན་པའི་དོན་ནི་མི་ཤེས་པར། ལས་
ཀྱི་ཕྱག་རྒྱ་ལ་ལམ་དུ་མཐོང་བ་མཐའ་དག་དག་ཕྱི་རོལ་མུ་སྟེགས་པ་་་་་
དང་བདུད་ཀྱི་རིགས་དག་ཡིན་པར་མངོན་ཏེ། ལྷན་ཅིག་སྐྱེས་པའི་
རང་བཞིན་ནི་མ་སྐྱེས་པ། མཚན་ཉིད་མེད་པ། བརྗོད་དུ་མེད་པ་ཞེས་
ཚིག་ཏུ་བརྗོད་ཀྱང་། ལས་ཀྱི་ཕྱག་རྒྱའི་རྒྱུ་ལ་ངེས་པར་ལྟོས་པའི་ཕྱིར་
དོན་དེ་ཉིད་བདེ་བའི་རྣམ་པར་འདོད་པར་ཤེས་ཏེ། དཔེར་ན་ལོག་
སྲིད་ཅན་དག་བག་མ་ལེན་པར་བྱེད་པ་བཞིན་ནོ། །འདི་ལྟར་ཞི་བ་
དང་ཚངས་པའི་གཞུང་ལས་ཀྱང་། ལྷ་དང་ལྷ་མོ་མི་ཕྱེད་སྦྱོར། །བདེ་བ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ེ-192 .
ཆེན་པོ་གློ་བུར་སྐྱེ། །ཡང་། རིན་ཆེན་ནང་ན་བདེ་གནས་ན། །ལྷ་མེད་ལྷ་
མོའང་ཡོད་མ་ཡིན། །མཚན་ཉིད་མཚན་གཞི་ལས་གྲོལ་བ། །ངག་གིས་
སྨྲ་བར་ནུས་མ་ཡིན། །ཡང་། འདི་ནི་རིན་ཆེན་ཕོ་བྲང་ནས། །ཟེའུ་
འབྲུར་ལྷུང་ན་ཆགས་བྲལ་ཡིན། །ཡེ་ཤེས་བདུད་རྩིས་ཚིམ་པ་ནི། །བྱ་བ་
བྱས་པའི་རྣལ་འབྱོར་པ། །བྱེད་པ་ཅུང་ཟད་ཡོད་མ་ཡིན། །ཡོད་ན་དེ་
ཉིད་ཤེས་པ་མིན། །ཡང་། གང་གང་མཐོང་བ་ཅུང་ཟད་ནི། །དེ་དེ་
ཚངས་པར་རྣམ་པར་གནས། །དེ་ལས་གཞན་དུ་མི་འགྲོའི་སེམས། །
ངེས་པར་ཚངས་པ་ཉིད་དུ་གནས། །ཡང་། དེ་ལ་བདེ་བ་རྒྱུན་མི་
འཆད༑ །དེ་ལ་སྡུག་བསྔལ་འོང་བ་མེད། །ཡང་། ཡོད་པ་མ་ཡིན་མེད་པ་
མིན༑ །གཉིས་ཀ་མ་ཡིན་གཉིས་མེད་མིན། །དེ་ཡི་གནས་སྐབས་རྟོགས་
དཀའ་བ། །ཅི་དཀའམ་དེ་ནི་བླ་ན་མེད། །ཡང་། ཆོས་དོར་ཆོས་མ་ཡིན་
པ་དོར། །བདེན་དང་རྫུན་པ་ཉིད་ཀྱང་དོར། །བདེན་དང་རྫུན་པ་
གཉིས་དོར་ནས། །དེ་གཉིས་དོར་བ་ཉིད་ཀྱང་དོར། །ཡང་། འདོད་
ཆགས་ཐ་མལ་སེམས་ལས་ཀྱང་། །དེ་རྙེད་དེ་ནི་མྱ་ངན་འདས། །ཞེས་
འབྱུང་སྟེ། དེ་དག་གིས་ནི་ཡེ་ཤེས་ཀྱི་རྟེན་དང་། གནས་དང་། རང་
བཞིན་དང༌། དགའ་བྲལ་གྱི་ཉེས་དམིགས་དང་། སྤྱོད་པ་དང༌། དེས་
མཚོན་པའི་རྣལ་འབྱོར་པ་དང་། ཕན་ཡོན་དང་། སྐྱོན་བསལ་བ་དང་།
ལ་བཟླ་བ་དང༌། ཐབས་ཀྱི་ཁྱད་པར་དང་། འབྲས་བུ་མྱ་ངན་ལས་
འདས་པ་འཐོབ་པར་འགྱུར་བ་བསྟན་པའོ། །དེ་ལྟ་བུའི་ལོག་པའི་ལམ་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
• 193 ·
སངས་རྒྱས་པའི་རྣལ་འབྱོར་པས་ཤེས་པ་ནི་ཁྱད་ཆེ་སྟེ། ཐོག་མར་སྤང་
བར་བྱ་བའི་ཡན་ལག་ཡིན་པའི་ཕྱིར་རོ། །འདི་ལྟར་འདོད་པའི་ཁམས་
ཀྱི་བདུད་དང་། དེའི་རིས་སུ་གྱུར་པའི་ཡི་དྭགས་རྣམས་ནི་ཡང་དག་
པའི་ལམ་ལ་ཞུགས་པ་དང་། འཇུག་པར་འགྱུར་བའི་འགྲོ་བ་ལ་བར་དུ་
གཅོད་དེ། ཉོན་མོངས་པ་ཤས་གང་ཆེ་བ་དེས་རྐྱེན་བྱས་ཏེ། ཉོན་
མོངས་པ་མཆེད་ཅིང་འབར་བར་བྱེད། ཟབ་མོའི་ལམ་གྱི་གཟུགས་
བརྟན་སྟོན་པར་བྱེད། གང་ལ་རེ་བ་ཡོད་པའི་མངོན་པར་ཞེན་པའི་
ཡོན་ཏན་སྒྲུབ་པར་བྱེད། དེས་ཡང་དག་པའི་ལམ་ལས་ཉམས་པར་
བྱེད༑ འདྲེས་པར་བྱེད་དོ། །མདོ་ལས་ཀྱང༌། སྟོང་པའི་བདུད་དང་།
འདོད་ཆགས་ཀྱི་བདུད་ལ་སོགས་པ་སེམས་ཀྱི་ཁོང་དུ་ཞུགས་ན། འདི་
སྐད་དུ་སྨྲ་སྟེ། བྱང་ཆུབ་སེམས་དཔའ་ལ་བསྲུང་བ་དང་ཞིག་པ་མེད་ཀྱི།
ཆང་འཐུངས། ཤ་ཟོ། གཡེམ་རྒྱས་པར་སྤྱོད་ཅིག ཅེས་སོ། །བདུད་ཀྱི་
སྟོབས་ཀྱི་ཕྱིར་མི་དག་ཀྱང་སྡུད་དེ། ” མི་དག་ཐེ་ཚོམ་དང་སྐུར་པ་
འདེབས་པ་དེ་དག་གི་སེམས་ལ་ཡི་དྭགས་རིང་དུ་ཞུགས་ཏེ། བར་བར་
དུ་སྐྱག་པ་ཟ་ཞིང་གཅིན་འཐུང་བའང་ཤ་ཆང་དང་མཚུངས་སོ། །དེ་
དག་ཐམས་ཅད་སྟོང་པར་རོ་གཅིག་ཅེས་ནས་སངས་རྒྱས་ཀྱི་ཚུལ་་་་་་་་
ཁྲིམས་དང་འདུལ་བ་བཤིག་གོ་ཞེས་པ་དང་། མ་རབས་གླེན་པས་
གྲངས་བརྒྱ་ནས་ཁྲིའི་བར་དག་ལའང་སྟོན་ཏོ་ཞེས་པ་དང་། ཚིག་ཏུ་
འདི་སྐད་ཀྱང་སྨྲ་སྟེ། སངས་རྒྱས་ཆེན་པོའོ། །སངས་རྒྱས་ཆུང་ངུའོ། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།194 *
སངས་རྒྱས་སྔ་མའོ། །སངས་རྒྱས་ཕྱི་མའོ། །དེའི་ནང་ནས་ཀྱང་ཡང་
དག་པའི་སངས་རྒྱས། སྒྱུ་མའི་སངས་རྒྱས། སྐྱེས་པའི་སངས་རྒྱས། བུད་
མེད་ཀྱི་སངས་རྒྱས་སོ་ཞེས་པ་དང་། བདག་གི་ཤའི་ལུས་ནི་ཕའི་ཕ།
བུའི་བུ། གཅིག་ལས་གཅིག་སྐྱེས་པ་ནི་ཆོས་ཀྱི་སྐུ་སྟེ། རྣམ་པར་མ་ཆད་
པ་འདི་དག་ཀུན་ཡིན་པས། དེ་ཉིད་སངས་རྒྱས་ཀྱི་ཞིང་ཁམས་ཡིན་ནོ།།
གུད་ན་སངས་རྒྱས་ཀྱི་ཞིང་ཁམས་གསེར་གྱི་ཁ་དོག་ལྟ་བུ་ནི་མེད་དོ་་་་་
ཞེས་སྨྲས་པ་དང་། མི་དག་གིས་ཡིད་ཆེས་པར་བཟུང་ནས། སྔ་མའི་
སེམས་ནི་སྟོང་ཞིང་བརྗེད་ནས།། སྲོག་ལུས་དེར་བརྟེན་ཏེ་ཡོད་མ་མྱོང་
བ་ཐོབ་བོ་ཞེས་སོ། །དེ་ལ་སོགས་པ་ནི་བླུན་ཞིང་འཁྲུལ་བས། བར་བར་
ནི་བྱང་ཆུབ་སྙམ་ནས་བདག་གི་སེམས་བརྗེད་དེ་སྟོར་ནས་སངས་རྒྱས་
ཀྱི་ཚུལ་ཁྲིམས་ནི་བཤིག ལྐོག་ན་གཡེམ་པ་སྤྱོད་དོ། །ངག་གིས་སྲེད་པ་
སྨྲ་སྟེ་མིག་དང་། རྣ་བ་དང་། སྣང་དང༌། ལྕེ་ཀུན་སངས་རྒྱས་ཀྱི་ཞིང་
ཡིན་ནོ། །མོ་མཚན་དང་ཕོ་མཚན་ནི་བྱང་ཆུབ་ཀྱི་ལམ་ཡིན་ནོ། །ཡང་
དག་པའི་མྱ་ངན་ལས་འདས་པ་ནི་སུས་ཀྱང་མི་ཤེས་སོ་ཞེས་པ་དང་།
སྟོང་པའི་སེམས་ཐོབ་སྟེ། རྟེན་ཅིང་འབྲེལ་བར་འབྱུང་བ་མེད་དོ་ཞེས་
པ་དང་། ཡང་ཚིག་ཏུ་ནི། ཕྱོགས་བཅུའི་སེམས་ཅན་ཐམས་ཅད་ངའི་
བུ་ཡིན། བདག་ལས་སངས་རྒྱས་ཐམས་ཅད་སྐྱེས་ཏེ། ང་ནི་འཇིག་རྟེན་
དུ་བྱུང་། ང་ནི་ཡེ་ནས་སངས་རྒྱས་པ་ཡིན་ཏེ། འཇིག་རྟེན་དུ་བྱུང་མོད་
ཀྱི༑ འདུས་བྱས་ལས་སྐྱེས་པ་ནི་མ་ཡིན་ནོ་ཞེས་པ་དང་། བར་བར་དུ་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
* 1.95 *
ང་ནི་རྡོ་རྗེ་འཆང་ཡིན་ཏེ། ཁྱོད་ལ་ཚེ་རིང་བར་བྱའོ། །ཞེས་བྱ་བ་ལ་
སོགས་པ་འབྱུང་ངོ་། །ཡང་དགའ་བོ། བདུད་དེ་དག་ནི་མ་འོངས་པའི་
དུས་ཀྱི་ཚེ་ངའི་གསུང་རབ་ལས་རབ་ཏུ་བྱུང་སྟེ། ཆོས་ཀྱི་ལམ་སྒྲུབ་པའི་
མིའི་སེམས་ཀྱིས་ལམ་དུ་འཇུག་པར་བྱེད་དོ།  ཿ །གཡེམ་པ་སྦྱོར་བ་ལ་
བསྟོད་ཅིང་། སངས་རྒྱས་ཀྱི་ཚུལ་ཁྲིམས་ནི་འཇིག སྔར་ནི་མཁན་པོས་
བསླུས༑ ཕྱིས་ནི་སློབ་མས་བསླུས་ཏེ། གཡེམ་པ་སྤྱོད་ཅིག་པར་འདོམས་
པར་བྱེད་དོ་ཞེས་པ་དང་། ཡང་ཉེ་ན་ཚེ་རབས་དགུ། རིང་ན་ཚེ་རབས་
བརྒྱའི་བར་དུ་དགེ་བ་སྤྱོད་ཅིང་བདུད་ཀྱི་བཤེས་གཉེན་དུ་འགྱུར་རོ། །
དེ་ནས་ཚེ་བརྗེས་ནས་བདུད་ཀྱི་བྱེ་བྲག་ཏུ་འགྱུར་རོ། །ཡང་དག་པར་
ཁྱབ་པར་ཤེས་པའི་དྲལ་སྟོར་ནས་མཚམས་མེད་པའི་སེམས་ཅན་
དམྱལ་བར་ལྟུང་ངོ་ཞེས་འབྱུང་སྟེ། དེ་ལྟ་བུའི་བདུད་ཀྱི་ལས་དག་ཤེས་
པར་བྱའོ། །དེའང་སྟོང་པ་དང་སྙིང་རྗེ་དབྱེར་མེད་པའི་བྱང་ཆུབ་ཀྱི་
སེམས་ལ་བརྟན་པར་གནས་པས་སྤང་བར་བྱའོ། །མདོ་སྡེ་དེ་ཉིད་ལས་
ཀྱང་༑ ཁྱོད་འཁོར་བ་ལ་མ་འཇུག་པར་སྔར་ཤེས་པར་གྱིས་ཤིག་ཅེས་པ་
དང་༑ དགའ་བོ། རིགས་ཀྱི་བུ་དག་ཏིང་ངེ་འཛིན་ལ་མི་དམིགས་པའི་
ཡང་དག་པ་ཉིད་ལ་མཉམ་པར་བཞག་ན་བདུད་རྣམས་སེམས་ཐག་་་་་
ཆད་དོ་ཞེས་པ་དང་ཕྱི་མའི་དུས་ངན་པ་ཐ་མའི་ཚེ་སྙིང་རྗེ་ཆེན་པོ་
བསྐྱེད་དེ། ཡང་དག་པར་དད་པའི་སེམས་ཅན་རྣམས་དགྲོལ་ཞིང་ཐར་
བར་གྱིས་ཤིག་ཅེས་པ་དང་། འདི་ཁྱབ་པར་སྟོན་ཅིག་ཅེས་འབྱུང་ངོ་། །

196 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། འ
སྡོམ་གསུམ་འཛིན་པས་ནི་བསླབ་པའི་ཡན་ལག་ཙམ་ཡང་ཉམས་པར་་
མ་གནང་སྟེ། གཞུང་ལས། འཁར་གསིལ་ལྷུང་བཟེད་ཆོས་གོས་དང༌། །
ཆུ་འཚག་སྦྱངས་པའི་ཡོན་ཏན་གྱི། །ཡན་ལག་ལུང་བཞིན་མི་སྤོང་སྟེ། །
ལུང་མ་རྟོགས་པའི་རྣལ་འབྱོར་པ། །སངས་རྒྱས་མུ་སྟེགས་ཅན་དུ་
འགྱུར༑།ཞེས་འབྱུང་སྟེ། བསླབ་པ་ཐམས་ཅད་མ་ཉམས་ཤིང་ཕུན་སུམ་
ཚོགས་པར་ལྡན་པས་དགེ་སློང་རྡོ་རྗེ་འཛིན་པ་མཆོག་ཏུ་གསུངས་སོ། །
གཞན་ཡང་དུས་ཐམས་ཅད་དང་། གཟུགས་ཅན་མ་ཡིན་པ་དང་།
ཐམས་ཅད་ལ་ཁྱབ་པ་དང༌། མི་འགྱུར་བའི་ཡན་ལག་རྣམས་ཀྱིས་བྱང་
ཆུབ་ཀྱི་སེམས་ཡིན་པར་གསུངས་ན། འཛག་པའི་བདེ་བ་སྐད་ཅིག་མ་
ནི་དེ་ལས་བཟློག་པའི་མཚན་ཉིད་དེ། བསམ་གཏན་གྱི་ལྷ་རྣམས་
ལའང་ཡོད་པར་མ་གྲགས་ན། ཆོས་ཀྱི་དབྱིངས་ཀུན་ཏུ་འགྲོ་བ་ལ་
མངའ་བརྙེས་པའི་ཡེ་ཤེས་ཀྱི་ལྷ་རྣམས་ལ་དྲི་མ་དེ་ལྟ་བུ་ཇི་ལྟར་མངའ།
དེས་ན་མཚོན་བྱ་དང་། མཚོན་བྱེད་དང་། རྒྱུ་དང་། འབྲས་བུའི་འབྲེལ་
བར་ཡང་ཇི་ལྟར་རུང་། ཆ དེའི་ཕྱིར་སངས་རྒྱས་པའི་གཞུང་ལས་
གསུངས་པ་ནི་སྲིད་པའི་ཡེ་ཤེས་དང་། མི་མཐུན་པའི་དཔེ་དང་། དོན་
གཞན་མཚོན་པ་དང་། དགོངས་པ་གཞན་ཡིན་པར་ཟད་དོ། །དེ་ལྟ་ན་
ཆོས་ཀྱི་སྐུ་ནི་སྤྲོས་པ་དང་བྲལ་བ་ཡིན་པས་བདེན་མོད་ཀྱི། ལོངས་སྤྱོད་
རྫོགས་པའི་སྐུ་དཀྱིལ་འཁོར་ཆེན་པོའི་གཟུགས་སུ་བཞུགས་པ་དང་།
སྤྲུལ་པའི་སྐུ་རིགས་མཆོག་གི་ཡབ་ཡུམ་ལས་སྐྱེ་བ་བཞེས་པ་ཇི་ལྟར་་་་་་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ། ·197 ,
རུང་ཞེ་ན། འདིར་སྨྲས་པ། ཡང་དག་པར་རྫོགས་པའི་སངས་རྒྱས་ནི།
ཇི་ལྟར་འགྲོ་བ་བློ་གྲོས་དམན་པ་རྣམས་ཀྱིས་བརྟགས་ཤིང་མཐོང་བ་་་་
དེ་ལྟར་འཇིག་རྟེན་གྱི་ཁམས་གང་དུའང་གཟུགས་ཀྱི་སྐུར་འབྱུང་བ་མི་
སྲིད་དེ། དེའི་རྒྱུ་མ་རིག་པའི་བག་ཆགས་མ་ལུས་པར་གཏན་དུ་ཟད་
པར་གསུངས་པའི་ཕྱིར་རོ། །ཡང་དག་པར་རྫོགས་པའི་སངས་རྒྱས་ནི་
འགྲོ་བ་བློ་གྲོས་དམན་པས་བརྟགས་པའི་རི་བོང་གི་རྭ་དང་མོ་གཤམ་་་
གྱི་བུ་ལྟར་ནུས་པ་གཏན་མེད་པའང་མ་ཡིན་ཏེ། ཐུགས་རྗེ་ཆེན་པོས་
བསྐལ་པ་མཐའ་ཡས་པར་སྒྱུ་འཕྲུལ་དྲ་བའི་རྩལ་སྦྱངས་པ་ཐོབ་པའི་་་་
ཕྱིར་རོ། །རྒྱུད་ལས་ཀྱང་། བཅོམ་འདས་དེ་བཞིན་གཤེགས་པ་དགྲ་
བཅོམ་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས་ཐམས་་་་་་
ཅད་མཁྱེན་པའི་ཡེ་ཤེས་བརྙེས་ནས། ཐམས་ཅད་མཁྱེན་པའི་ཡེ་ཤེས་
དེ་སེམས་ཅན་རྣམས་ལ་རྣམ་པར་ཕྱེ་སྟེ། ཚུལ་སྣ་ཚོགས་པ་དང་།
བསམ་པ་སྣ་ཚོགས་པ་དང༌། ཐབས་སྣ་ཚོགས་པ་དག་གིས་སྟོན་ཅིང་།
ཁ་ཅིག་ལ་ནི་ཉན་ཐོས་ཀྱི་ཐེག་པའི་ཚུལ། ཁ་ཅིག་ལ་ནི་རང་སངས་
རྒྱས་ཀྱི་ཐེག་པའི་ཚུལ། ཁ་ཅིག་ལ་ནི་ཐེག་པ་ཆེན་པོའི་ཚུལ། ཁ་ཅིག་ལ་
ནི་མངོན་པར་ཤེས་པ་ལྔའི་ཚུལ། ཁ་ཅིག་ལ་ནི་ལྷར་སྐྱེ་བར་བྱ་བ་དང་།
ཁ་ཅིག་ལ་ནི་མིར་སྐྱེ་བར་བྱ་བ་ནས། ཇི་ཙམ་དུ་ལྟོ་འཕྱེ་ཆེན་པོ་དང་།
ཀླུ་དང་། གནོད་སྦྱིན་དང་། སྲིན་པོ་དང་། དྲི་ཟ་དང་། ལྷ་མ་ཡིན་དང་།
ནམ་མཁའ་ལྡིང་དང༌། མིའམ་ཅིར་སྐྱེ་བར་བྱ་བའི་བར་གྱི་ཕྱིར་ཆོས་

.198 . ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། |
སྟོན་ལ། དེ་ལ་སེམས་ཅན་ལ་ལ་སངས་རྒྱས་ཀྱི་གདུལ་བྱར་བྱ་བ་དག་
གིས་ནི་སངས་རྒྱས་ཀྱི་གཟུགས་སུ་མཐོང་། ལ་ལས་ནི་ཉན་ཐོས་ཀྱི་
གཟུགས་སུ་མཐོང་། ལ་ལས་ནི་རང་སངས་རྒྱས་ཀྱི་གཟུགས་སུ། ལ་
ལས་ནི་བྱང་ཆུབ་སེམས་དཔའི་གཟུགས་སུ། ལ་ལས་ནི་སྲེད་མེད་ཀྱི་
བུའི་གཟུགས་སུ།| ལ་ལས་ནི་རྣམ་ཐོས་ཀྱི་བུའི་གཟུགས་ནས། ལ་ལས་
ནི་ལྟོ་འཕྱེ་ཆེན་པོ་དང་། མི་དང་མི་མ་ཡིན་པའི་བར་དུ་མཐོང་སྟེ།
རང་རང་གིས་ཚིག་བརྗོད་པའི་ཚུལ་དག་དང་། སྤྱོད་ལམ་སྣ་ཚོགས་སུ་
མཐོང་ལ། ཐམས་ཅད་མཁྱེན་པའི་ཡེ་ཤེས་ཀྱང་འདི་ལྟར། དེ་བཞིན་
གཤེགས་པའི་རྣམ་པར་གྲོལ་བའི་རོར་རོ་གཅིག་པ་ལགས་སོཞེས་་་་་་་་་
འབྱུང་སྟེ། _ རྣམ་པར་གྲོལ་བའི་རོའང་ཆོས་ཉིད་སྐྱེ་བ་མེད་པར་
གསུངས་སོ། །ཡང་རྒྱུད་ལས། དཔལ་རྣམ་པར་སྣང་མཛད་ནི་ཤཱཀྱ་ཐུབ་
པར་གྱུར་ཏོ། །འཇམ་དཔལ་ནི་ཟས་གཙང་མར་གྱུར་ཏོ། །འཇིག་རྟེན་
དབང་ཕྱུག་ནི་སྒྱུ་མ་ཆེན་མོར་གྱུར་ཏོ། །ཀུན་ཏུ་བཟང་པོ་ནི་ཀུན་
དགའ་བོར་གྱུར་ཏོ། །ཞེས་བྱ་བ་ལ་སོགས་པ་འབྱུང་ལ། ཡང་དེ་དག་
ཐམས་ཅད་ཀྱང་ཆོས་ཀྱི་དབྱིངས་ཏེ། འགྲོ་བ་དང་འོང་བ་གང་ཡང་
མེད་པར་གསུངས་སོ། །དེ་ལ་སོགས་པའི་ལུང་དང་རིགས་པ་ཟབ་ཅིང་
རྒྱ་ཆེ་བ་མཐོང་དགོས་ཏེ། གཞན་དུ་ན་བུས་པའི་བློ་ཁོ་ནར་ཟད་དོ། །
འོ་ན་གོང་གི་ལམ་དེ་ལྟ་བུ་དུས་ནམ་ཡང་མི་འདོད་དམ། དེ་ལྟ་ན་ནི་
ཁྱེད་ཉིད་ལའང་འགལ་བའི་སྒོ་མང་དུ་མཐོང་ངོ་ཞེ་ན། མ་ཡིན་ཏེ།

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
. 199 *
གང་ཟག་དམ་པ་རྣམས་ལ་ནི་ཉོན་མོངས་པ་བྱང་ཆུབ་ཀྱི་ཡན་ལག་ཏུ་་
འགྱུར་བའི་སྐབས་ཀྱང་ཡོད་དེ། འདི་ལྟར་བདེ་བ་ཆེན་པོའི་ཞི་གནས་
ཀྱིས་དཔུང་བསྐྱེད་པ་དང་། འགག་པ་མེད་པའི་ལྷག་མཐོང་གིས་རྩལ་
སྦྱོང་བ་དང་། ཐོགས་པ་མེད་པའི་སྤྱོད་པས་མཉམ་པ་ཉིད་ཀྱི་རླུང་དུ་
འཇུག་པ་དང༌། གྲུབ་པའི་རྣལ་འབྱོར་གྱི་ཚད་བསྟན་པ་དང༌། སློབ་
པའི་རྣལ་འབྱོར་པ་སྤྲོ་བ་བསྐྱེད་པ་དང་། འཇིག་རྟེན་ཕལ་བའི་སྒྲོ་སྐུར་
བསལ་བ་དང་། དྲེགས་པ་ཅན་རྣམས་ཚར་གཅད་པ་དང་། ཡང་དག་
པར་ན་ཆོས་ཐམས་ཅད་ཀྱི་རང་བཞིན་གང་དུའང་མི་གནས་པར་་་་་་་་་
བསྟན་པ་ལ་སོགས་པའི་ཕྱིར་རོ། །དེ་ལྟ་བུ་ལ་དགོངས་ནས། ཡང་རྒྱུད་
ལས༑ ཟབ་མོའི་ཆོས་ནི་སྟོན་པ་ལ། །གལ་ཏེ་མོས་པར་མ་གྱུར་ཀྱང་། །
སྨད་པ་དག་ཏུ་མི་བྱ་སྟེ། །ཆོས་ཉིད་བསམ་མི་ཁྱབ་དྲན་བྱ། །ཞེས་
འབྱུང་བ་དང་། ཡང་། མི་གང་གསང་སྔགས་རྒྱུད་དག་གི། །སྦྱོར་བ་ལ་
ནི་འཕྱ་བྱེད་པ། །དེས་ནི་དངོས་གྲུབ་འཐོབ་མི་འགྱུར། །དེ་ནི་རྟག་ཏུ་
གདོན་གྱིས་འཛིན། །ཁབ་ལེན་རྡོ་ལ་ལྕགས་འདུ་ལྟར། །མི་འདོད་ཡིད་
ལ་མི་འོང་བའི། །ཚེ་འདིར་མི་བདེ་སྣ་ཚོགས་འདུ། །ཕྱི་མར་ངན་སོང་
གསུམ་མཐར་ལྷུང་། །ཞེས་འབྱུང་ངོ་། །དེའི་ཕྱིར་ཉེས་པའི་ལས་ནི་ཕལ་
ཆེར་གཏི་མུག་ལས་འབྱུང་བས་ཤེས་རབ་ཀྱིས་བརྟགས་ཏེ་སྨྲ་བར་་་་་་
བྱའོ། །ལས་དང་པོ་པའི་ཚངས་པར་སྤྱོད་པ་རྣམས་ལ་ནི་དགོས་པའི་
དོན་མཐོང་བའི་སྐབས་སུའང་། བརྡ་དང་ཐ་སྙད་ཙམ་ལས་མ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།· ?00 ▪
གཏོགས་པ། །དོན་གྱི་དངོས་པོ་ནམ་ཡང་གནང་མེད་པས། །བརྟན་པ་
མ་ཐོབ་བར་དུ་ཡང་། །སྡོམ་གསུམ་ལྡན་པས་འཇུག་མི་བྱ། །ཞེས་འབྱུང་
སྟེ༑ སླར་ལྟུང་བར་འགྱུར་བ་དང་། གཞན་གྱིས་ཀྱང་བཞད་གད་དུ་
འགྱུར་བའི་ཕྱིར་རོ། །དེ་བས་ན་གང་དུ་ཡངས་པའི་སྤྱོད་པ་བསྟན་པ་
དེ་ན། རབ་ཏུ་དོགས་པའི་རྣལ་འབྱོར་པའི་ནུས་པ་དང་ས་མཚམས་ལ་
སོགས་པ་བསྟན་ནས་ཡོད་པས། རང་དང་གཞན་ལ་ཕན་པར་འདོད་
པའི་སྔགས་པ་ཤེས་རབ་ཀྱི་མིག་དང་ལྡན་པ་དག་གིས་དམ་པ་རྣམས་་་
ཀྱིས་མཛད་པའི་གཞུང་དུ་ལྟོས་ཤིག མདོར་ན་འདིར་མང་དུ་སྨྲས་པས་
ཅི་ཞིག་བྱ། རང་གི་ལུང་དུ་གྱུར་པའི་བླ་མ་དམ་པ་རྣམས་ལས་ཀྱི་ཕྱག་
རྒྱ་ལ་བརྟེན་པ་ཡང་དག་པའི་ལམ་དུ་མི་བཞེད་དོ། །དེ་བས་ན། རྒྱུ་
སྐྱེས་ཡེ་ཤེས་གླང་པོ་ཆེ། ཞེས་བྱའོ། །དྲང་བའི་དོན་བསྟན་ཟིན་ཏོ། ། .
ངེས་པའི་དོན་གང་ཞེ་ན། འཇོམས་བྱེད་སེང་གེ་བདག་གི་གཞུང་།
ཞེས་གསུངས་ཏེ། ཕྱག་རྒྱ་ཆེན་པོ་ལ་གཞོལ་བར་བྱེད་པའོ། །དབང་
བཞི་པའོ། །དེ་ཉིད་ཀྱང་གང་ཞེ་ན། སྙིང་པོ་དང༌། དེའི་ཡན་ལག་གོ །
སྙིང་པོ་གང་ཞེ་ན། ཡང་དག་པའི་བླ་མ་བརྒྱུད་པ་ལས་མཐོང་བའི་རྡོ་
རྗེ་ལྟ་བུའི་བྱང་ཆུབ་ཀྱི་སེམས་སོ། །དེ་ནི་ལུང་དང་རིགས་པ་ལས་ཀྱང་
འདས་པའོ། །དེའི་ཡན་ལག་གང་ཞེ་ན། ལུང་དང་རིགས་པ་དང་མི་
འགལ་བ་ཙམ་མོ། །དེ་ཅུང་ཟད་དབྱེ་བ་ནི། ཐམས་ཅད་ཀྱི་གཞིར་གྱུར་
ཅིང་སྙིང་པོ་ལེན་པས་ན་དེ་ཉིད་དཀྱིལ་འཁོར་རོ། །འཁྲུལ་པའི་དྲི་མ་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
· ?0] ,
འདག་པར་བྱེད་པ་དང༌། མཆོག་ཏུ་གྱུར་པ་དང༌། མི་འགྱུར་བ་དང་།
རང་བཞིན་གྱིས་སྟོང་པ་དང༌། བརྡར་བཏགས་པ་དང་། ཐམས་ཅད་
ལ་ཁྱབ་པ་དང་། རང་གིས་རིག་པ་ལ་སོགས་པའི་ཕྱིར་དེ་ཉིད་ཆུ་ལ་
སོགས་པའི་དབང་ངོ་། །དམ་པ་མི་ཟད་པའི་བདེ་བ་ཡིན་པ་དང་།
བརྒྱུད་པའི་མན་ངག་གིས་གནང་བས་ན་དེ་ཉིད་གསང་བའི་དབང་་་་་
ངོ་།༑ །ཐམས་ཅད་ཀྱི་སྐྱེད་མར་གྱུར་པ་དང༌། དེ་ཉིད་ཡུལ་དུ་བྱ་བ་མ་
ཡིན་པ་དང་། དགའ་བ་སྐྱེད་པར་བྱེད་པ་དང་། ཐམས་ཅད་རོ་གཅིག་
ཏུ་གྱུར་པ་དང༌། མངོན་པར་ཞེན་པའི་སྲོག་འཕྲོག་པར་བྱེད་པས་དེ་
ཉིད་མ་ལ་སོགས་པའི་རང་གི་རིགས་ཀྱི་ཤེས་རབ་མའོ། །མ་སྐྱེས་པ་
དང་༑ དཔེ་ལས་འདས་པ་དང༌། ཐམས་ཅད་ལ་ཁྱབ་པ་དང་། རང་
བཞིན་གཉུག་མར་གནས་པའི་དོན་ཡིན་པས་དེ་ཉིད་གཞོན་པ་ལ་་་་་་་་
སོགས་པའི་ཡོན་ཏན་བཞི་དང་ལྡན་པའོ། །མཐའ་དབུས་མེད་པ་དང་།
རྫས་མེད་པ་དང་། བདེ་བའི་འབྱུང་གནས་སུ་གྱུར་པས་དེ་ཉིད་རབ་ཏུ་
རྒྱས་པ་ལ་སོགས་པའི་ཆོས་དང་ལྡན་པའི་པདྨའོ། །ཕྱིན་ཅི་མ་ལོག་པར་
འབིགས་པ་དང་། ངེས་པར་འཇོམས་པ་དང་། གཞན་དུ་མི་འགྱུར་
བས་དེ་ཉིད་ཐ་མི་དད་པར་སྦྱོར་བ་ལ་སོགས་པའི་ཆོས་དང་ལྡན་པའི་་
རྡོ་རྗེའོ། །ནམ་མཁའི་རོ་དང་མཚུངས་པ་དང་། ལྷུན་གྱིས་གྲུབ་པ་དང་།
ཕུན་སུམ་ཚོགས་པས་དེ་ཉིད་ལྷན་ཅིག་སྐྱེས་པའི་དགའ་བ་རྨད་དུ་་་་་
བྱུང་བ་དྲི་མ་མེད་པའི་རྒྱུན་ས་གསུམ་པའི་ཆོས་ཉིད་དུ་གྱུར་པའོ། །དེ་

- 202 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཉིད་འཇིག་རྟེན་པའི་བྱ་བ་ལས་གྲོལ་བ་དང༌། ལུང་ལས་རྡོ་རྗེའི་ཚིག་
ཏུ་ཟིན་པའི་དམ་པ་རྣམས་ཀྱི་གཤེགས་ཤུལ་ཡིན་པ་དང་། ངོ་བོ་ཉིད་
དུ་གནས་པའི་དོན་ཡིན་པས་རིག་པ་དམ་པས་བརྟག་ཐུབ་པ་དང་།
རྟོག་གེ་བ་རྣམས་ལ་རང་བཞིན་གྱིས་སྦས་ཤིང་རྙེད་པར་ཡང་དཀའ་་་་་
བས་ན་མཐར་ཐུག་པའི་དོན་ཡིན་པ་དང་། བརྒྱུད་པའི་མན་ངག་གིས་
མངོན་སུམ་དུ་ཕྲད་པས་ཡིད་ཆེས་ཤིང་སླར་མི་ཉམས་པའི་ཕྱིར་དབང་
བཞི་པ་ཞེས་བྱའོ། །དེ་ཉིད་ནམ་ཡང་སྤང་བར་བྱ་བ་མ་ཡིན་པ་དང་།
འདའ་བར་བྱ་བ་མ་ཡིན་པ་ལ་སོགས་པས་དོན་དམ་པའི་ལྷ་དང་།
མཉམ་པ་ཉིད་ཀྱི་དམ་ཚིག་ལ་སོགས་པར་ཤེས་པར་བྱའོ། །དེ་བས་ན་
ལུང་དང་མན་ངག་ལས། སློབ་པ་རྣམས་ནི་ནན་ཏན་དུ། །བྱང་ཆུབ་
སེམས་ཀྱིས་སྦྱང་བར་བྱ། །ས་ནི་དང་པོ་གང་ཡིན་པ། །སེམས་ཀྱི་སར་
ནི་བཤད་པ་ཡིན། །སྦྱང་བ་ལྔར་ནི་བསྟན་པ་སྟེ། །དེ་ཡིས་དེ་ནི་ཡོངས་
སུ་སྦྱང་། །ཆོས་དང་ཆོས་མིན་རྣམ་དཔྱད་ནས། །རྣམ་དག་ནམ་མཁའ་
ལྟ་བུར་ནི། །ཆོས་ཀུན་ཉེ་བར་མི་དམིགས་པ། །དེ་ནི་དཀྱིལ་འཁོར་དམ་
པ་ཡིན། །ཕྱག་རྒྱ་ཆེན་པོའི་དབང་དེ་ལས།།ཇི་ལྟར་ཤེས་པའི་བདེ་ཆེན་
པོ༑ །དེ་ཡི་དབང་གིས་འདི་ཡིན་ཏེ། །དཀྱིལ་འཁོར་དེ་ནི་གཞན་མ་
ཡིན༑ །རང་བཞིན་བདག་མེད་མ་དེ་ནི། །བདག་གི་སྨད་འཚོང་མར་
འདོད་དེ། །ཆགས་པ་མེད་པ་དེ་ཡིས་ནི། །ཉོན་མོངས་ཞི་བར་བྱེད་པ་
ཡིན༑ །རྣལ་འབྱོར་མ་ནི་ཉམས་མྱོང་ན། །རྣལ་འབྱོར་པ་རུ་མི་འགྱུར་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
· 203 ·
ཏེ༑ །གཞོན་ནུ་མ་ནི་གཞན་དག་དང་། །འདུས་པས་བདེ་བ་སྐྱེད་པ་
ཡིན༑ །ཤེས་དང་ཤེས་བྱ་རྣམས་ཟད་པར། །སྙོམས་པར་འཇུག་ཅེས་
རྗོད་པ་ཡིན། །སྐྱེ་བ་མེད་པ་གང་ཡིན་པ། །དེ་ནི་ཁུ་བའི་སྒྲར་བཤད་དེ ༎
སྙིང་རྗེ་གང་སུ་འཐུང་བ་དང་། །དམ་ཚིག་རྣམས་ནི་སྐྱོང་བ་དང་། །བླ་
མེད་ཡེ་ཤེས་ཐོབ་གྱུར་པ། །དེ་ནི་ཀ་པཱ་ལ་ཞེས་བརྗོད། །བྱང་ཆུབ་
སེམས་གང་དེ་རྡོ་རྗེ། །ཤེས་རབ་དྲིལ་བུ་ཞེས་སུ་བཤད། །ཅེས་བྱ་བ་ལ་
སོགས་པ་འབྱུང་བ་དང་། ཡང༌། སྔགས་ཀྱི་བཟླས་པ་མེད་ཅིང་དཀའ་
ཐུབ་མེད་ལ་སྦྱིན་སྲེག་མེད། ༤ དེ་ལ་དཀྱིལ་འཁོར་མེད་ཅིང་དཀྱིལ་
འཁོར་ཅན་ཡང་མེད། དེ་ནི་སྔགས་བཟླས་དེ་དཀའ་ཐུབ་དང་དེ་སྦྱིན་
སྲེག །དེ་ནི་དཀྱིལ་འཁོར་ཅན་དང་དེ་ནི་དཀྱིལ་འཁོར་ཉིད། མདོར་
བསྡུས་ནས་ནི་སེམས་སུ་འདུས་པའི་ཚུལ་ཅན་ནོ། །ཞེས་འབྱུང་ངོ་། །དེ་
ལྟ་བུའི་ལུང་ཉུང་ཞིང་མི་གསལ་ལ་རབ་ཏུ་མཐོང་བ་དེས་ན་རྒྱུད་ནས་་
རྡོ་རྗེའི་ཚིག་ཏུ་ཟིན་པ་ཞེས་བྱའོ། །མདོར་ན་དེ་ཉིད་ཆོས་ཐམས་ཅད་
ཀྱི་ཟབ་པ་དང་རྒྱ་ཆེ་བའི་རང་བཞིན་དུ་གྱུར་པས་ལྟ་བ་མ་ལུས་པའི་་་་་
གཞིའམ༑ ལུང་ཐམས་ཅད་ཀྱི་འབྱུང་གནས་སམ། རིགས་པ་ཐམས་ཅད་
ཀྱི་བདག་ཉིད་ཅན་ཞེས་བྱའོ། །རིག་པའི་ཡེ་ཤེས་རང་ལས་ཤར་བའམ།
སྒྲིབ་པའི་མུན་པ་མ་ལུས་པ་སེལ་བས་རྣལ་འབྱོར་གྱི་ཉི་ཟླ་ཞེས་བྱའོ། །
དངོས་པོ་རྣམས་ཀྱི་མཐའ་མ། དོན་གྱི་གཏིང་མཐོང་བར་བྱེད་པས་རྡོ་
རྗེའི་མིག་ཅེས་བྱའོ། །ཆོས་ཐམས་ཅད་ཀྱི་འབབས་སའམ། རོ་གཅིག་ཏུ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
• 204 *
ལྡུགས་པས་ལྷན་ཅིག་སྐྱེས་པའི་རྒྱ་མཚོ་དྭངས་པ་ཞེས་བྱའོ། །ཐམས་
ཅད་ཀྱི་ཁོངས་ན་གནས་པའམ། མ་ལུས་པར་སྲེག་པར་ནུས་པས་ལྷན་
ཅིག་སྐྱེས་པའི་གཏུམ་མོ་ཞེས་བྱའོ། །མཚན་མ་རྣམས་ཀྱི་སྲོག་འགོག་
པའམ༑ བུས་པ་ཉེ་བར་འཇིགས་པའི་གནས་ཡིན་པས་མཐར་ཐུག་པའི་
དུར་ཁྲོད་ཅེས་བྱའོ། །གཞན་ཡང་བྱང་ཆུབ་ཀྱི་སེམས་ཀྱི་རང་བཞིན་གྱི་
ཚུལ་ནས་ཐམས་ཅད་མཉམ་པ་དང་། རྟོགས་པ་དང་མ་རྟོགས་པའི་
རྐྱེན་གྱིས་སེམས་ཅན་དང་སངས་རྒྱས་ཡོན་ཏན་མི་མཉམ་པ་ནི་ཟླ་་
བའི་དཔེས་ཤེས་པར་བྱའོ། །དོན་ལ་ཐམས་ཅད་མཉམ་པའང་དཔེ་དེ་
ཉིད་ཀྱིས་ཤེས་པར་བྱའོ། །དེས་དོན་གྱི་མན་ངག་བསྟན་ཅིང་ཐོབ་པ་
ཙམ་གྱིས་སངས་རྒྱས་ཀྱི་རང་བཞིན་ཅིག་ཅར་ཡིན་པ་དང་། ཐམས་
ཅད་མཁྱེན་པའི་ཡོན་ཏན་རིམ་གྱིས་འབྱུང་བར་འགྱུར་བ་ནི་རྒྱལ་པོའི་
བུའི་དཔེས་ཤེས་པར་བྱའོ། །ཡང་དོན་ལ་ཡོན་ཏན་ཅིག་ཅར་དུ་ལྡན་
པའང་དཔེ་དེ་ཉིད་ཀྱིས་ཤེས་པར་བྱའོ། །ཐམས་ཅད་ཀྱི་མཉམ་པའང་
མ་རྟོགས་པ་ཙམ་གྱིས་བསྒྲིབས་ཏེ་སྡུག་བསྔལ་ལ་སྤྱོད་པ་ནི་དབུལ་་་་་་་
པོའི་ལུས་ཀྱི་ནོར་བུ་རིན་པོ་ཆེའི་དཔེས་ཤེས་པར་བྱའོ།།རང་བཞིན་དེ་
རྒྱུ་ལ་ལྟོས་པ་མེད་པ་ལ་སོགས་པ་དང༌། མ་ནོར་བའི་གདམས་ངག་ལ་
རག་ལས་པ་ལ་སོགས་པའང་དཔེ་དེ་ཉིད་ཀྱིས་ཤེས་པར་བྱའོ། །གཞན་
ཡང་ཆོས་ཐམས་ཅད་ཀྱི་རྒྱུ་རྐྱེན་སོ་སོར་མ་འདྲེས་པས་ཕྱལ་བ་མ་ཡིན་་
པ་དང་། རྐྱེན་གྱིས་བསྐྱེད་པས་རང་གི་ངོ་བོ་ཡང་དག་པར་ཡོད་པ་མ་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ། • 205 +
ཡིན་པས་མུ་སྟེགས་ལ་སོགས་པ་ཕྱི་རོལ་པ་དང་མི་འདྲ་བ་ནི་སྒྱུ་མ་་་་་་་
དང་རྨི་ལམ་ལ་སོགས་པའི་དཔེས་ཤེས་པར་བྱའོ། །དོན་ཕྱི་ནང་དང་
བདེན་རྫུན་ལ་སོགས་པ་གཉིས་སུ་མེད་པའང་དཔེ་དེ་ཉིད་ཀྱིས་ཤེས་་་་་
པར་བྱའོ། །མཐར་ཕྱིན་པའི་མན་ངག་ཅེས་བྱ་བ་ཡོད་པ་དང་། ཐམས་
ཅད་ཀྱིས་རྙེད་པར་དཀའ་བ་དང་། ཇི་ལྟར་རྙེད་པའི་དོན་ཅིག་ཅར་
རམ༑ རིམ་གྱིས་བསྟེན་པར་བྱ་བ་དང་། དེས་ཐོབ་པའི་ཡུལ་ལ་མི་སླུ་བ་
ནི་མི་དང་ལྷའི་སྨན་བཟང་པོ་དང༌། མཆོག་གི་བདུད་རྩིའི་དཔེས་ཤེས་
པར་བྱའོ། །ཅིག་ཅར་དུ་འཇུག་པ་ཀུན་གྱི་ཡུལ་མ་ཡིན་པ་དང་། དོན་
ལོག་པར་རྟོག་ན་སླར་གནོད་པར་འགྱུར་བ་ལ་སོགས་པའང་དཔེ་དེ་་་་
ཉིད་ཀྱིས་ཤེས་པར་བྱའོ། །དེ་ལ་སོགས་པ་དཔེས་དོན་གྱི་ཡན་ལག་མ་
ནོར་བར་བཤད་པས་དོན་གྱི་སྙིང་པོ་བརྒྱན་ཅིང་ཡིད་ཆེས་པ་བརྟན་་
པར་བྱའོ། །འདིར་བསྡུས་ཏེ་ཚིགས་སུ་བཅད་པ། རིན་ཆེན་བརྟག་ཕྱིར་
ཀ་ཤི་ཀ་ཡི་རྡོ། །ཤེས་ལྡན་བུ་ལ་ཕ་ཡིས་བཞག་པ་ལྟར། །མུ་སྟེགས་
སངས་རྒྱས་བར་མ་དོ་རྟོགས་ཕྱིར། །རྟེན་འབྲེལ་ཕྱག་རྒྱ་ཐུབ་པས་
འཁོར་ལ་བཞག །ལུང་གི་དག་བྱེད་རིགས་པ་བཟང་པོ་སྟེ། །རིགས་པ་
བདེ་སྐྱེད་ལུང་གིས་རྣ་བར་གསུངས། །ལུང་རིགས་བཟང་ལས་དོན་གྱི་
སྙིང་པོ་མཐོང༌། །དེ་ལས་གཞན་དུ་ནམ་ཡང་སྲིད་པ་མིན། །ཐོག་མར་
བདེར་གཤེགས་ཡོན་ཏན་མོས་པར་འགྱུར། །དེ་འོག་དེ་འགྲུབ་རྒྱུ་ཡི་
ཆོས་ལ་མོས། །དེ་འོག་སྟོན་བྱེད་བླ་མ་ལ་གུས་འགྱུར། །མཐར་ནི་རང་

• 206 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
སེམས་དག་ལ་དགའ་དད་སྐྱེ། །འབར་བའི་མེ་དབུས་མྱུ་གུ་སྐབས་མེད་
ལྟར༑ །མི་ཁོམ་གནས་སུ་དལ་འབྱོར་ཇི་ལྟར་འཐོབ། །དེ་ཕྱིར་དགེ་
བཅུའི་རྟོག་པ་འདི་བཟང་སྟེ། ¯ །མི་དགེའི་ལས་ཀྱི་རྣམ་རྟོག་དེ་ལྟར་
མིན༑ །ལྕགས་དང་གསེར་ལས་བྱས་པའི་ལུ་གུ་རྒྱུད། །འཆིང་བར་འདྲ་
ཡང་དེ་གཉིས་ཁྱད་པར་ཆེ། །དེ་ཕྱིར་ལུང་ལས་དུས་གསུམ་དགེ་བའི་
ཚིག །ང་ཡི་ཡིན་ཞེས་ཀུན་ལ་ཁྱབ་པར་བསྟན། །ལེགས་པར་གསུངས་
པའི་དམ་ཆོས་འདུལ་བ་ལས། །མི་རྟག་བདག་མེད་ཡུལ་གྱི་དངོས་པོ་
ལ༑ །ཡན་ལག་དང་བྲལ་དངོས་གཞི་ཉེས་མེད་གསུངས། །དེ་ཕྱིར་ཐེག་
ཆེན་སྔགས་ཀྱི་ཚུལ་དུ་ཡང་། །དུས་གཞན་གང་ཟག་གཞན་དང་ཡུལ་
གཞན་དང་། །ཐབས་གཞན་དོན་ནི་དོན་གཞན་དགོངས་པ་ཡིས། །
འགལ་ཞིང་འགལ་བ་ཅུང་ཟད་མ་གསུངས་ཏེ། །དགེ་སློང་རྡོར་འཛིན་
དེས་ན་མཆོག་ཏུ་གསུངས། །དེ་ཕྱིར་རྒྱུད་དོན་དཔག་བསམ་ཤིང་དང་
ནི༑ །ཡིད་བཞིན་ནོར་དང་བུམ་པ་བཟང་པོ་ལྟར། །སྔགས་དོན་རིག་
པའི་བླ་མ་རྣམས་བསྲུངས་ཏེ། །སེམས་ཅན་དེའི་དགྲ་ཆོམ་རྐུན་དགྲ་
བཞིན་ནོ། །ཇི་ལྟར་སྨན་མཆོག་ནད་པའི་བྱེ་བྲག་གིས། །འབའ་ཞིག་
དང་ནི་འདྲེས་མར་བྱིན་པ་ཡིས། །ཞུ་དང་མ་ཞུ་མཐུ་ཡི་ཁྱད་པར་
སྣང༌། །དམ་ཆོས་སྨན་ཡང་དེ་འདྲར་བླ་མས་གསུངས། །རང་རིག་སྒྱུ་
འཕྲུལ་བདེ་བ་ཆེན་པོའི་ངང་། །མ་རིག་སྒྱུ་འཕྲུལ་སྡུག་བསྔལ་ཐོག་
མཐའ་མེད། །ཆོས་རྣམས་ཐམས་ཅད་སྒྱུ་འཕྲུལ་དྲྭ་བ་སྟེ། །སྲིད་དང་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ། , 207 ·
རྣམ་གྲོལ་གཅིག་དང་ཐ་དད་མིན། །གཞན་ཡང་དེས་ནི་རྟོག་པའི་དུག་
ཙམ་སྟེ། །ཡང་དག་ཏུ་ནི་བཅིང་བ་གང་ཡང་མེད། །དེས་ན་ཆོས་ཀུན་
བློ་ལྡན་ཅིག་ཤོས་ལ། །གྲུབ་དང་སྒྲུབ་པ་བསྟན་པ་འདི་ལྟར་འཐད། །ཇི་
ལྟར་དཔའ་བོ་ཐོགས་མེད་འགྲོ་བ་ཡང༌། །དམན་པའི་དོན་ཕྱིར་ངལ་
བསོར་རིམ་གྱིས་འཇུག །དེ་བཞིན་མཁས་པ་ཆགས་པའི་གནས་མེད་
ཀྱང་། །བློ་དམན་དོན་ཕྱིར་གྲུབ་མཐའ་རིམ་གྱིས་སྐྱོང༌། །དེ་ཉིད་ཕྱིར་
ན་རྣལ་འབྱོར་ཆེན་པོས་ཀྱང་། །ཐོག་མར་འགའ་ལ་དོན་གྱི་སྙིང་པོ་
བསྟན༑ །གདུལ་བྱ་དམན་གཟིགས་ཕྱི་ནས་རིམ་པ་ཡང་། །དུ་མ་མཛད་
དེ་ཡང་དག་བཞེད་མིན་གཟུང་། །བློ་ཡི་རིམ་པས་དོན་གྱི་ཁྱད་པར་
ལེན༑།དེ་ལས་གཞན་དུ་སྐྱེ་བོ་འདོད་རྒྱལ་གཞུང༌།།དང་པོའི་ལས་པས་
ཉོན་མོངས་ལམ་འཇུག་པ། །བདུད་ཀྱི་སྡེར་གསུངས་ཐར་ཅིང་གྲོལ་བ་
མེད༑ །བཀྲེས་པ་ཞི་ཕྱིར་རིང་དུ་རྒྱུག་པ་དང༌། །སྐོམ་པ་བསལ་ཕྱིར་
ལན་ཚྭའི་ཆུ་འཐུང་དང་། །སྙན་པར་འདོད་ཕྱིར་ཕ་མ་གསོད་པ་དང་། །
བདེ་བ་འདོད་ཕྱིར་རང་སྲོག་འདོར་བ་འདྲ། །མི་བཟད་དུག་གི་ནད་
ཀུན་ཞི་བྱེད་པར། །སྨན་པའི་མཆོག་དེ་ཕལ་པ་རྣམས་ཀྱིས་མིན། །
འབར་བ་མེ་ཡིས་ཁྲུས་ཀྱི་ལས་བྱེད་པ། ༉ །གཙང་སྦྲ་ཅན་དེ་རི་དྭགས་
ཀུན་གྱིས་མིན། ། ཀེ་ཏ་ཀ་ཟོས་ལྕི་བ་སྨན་འགྱུར་བ། །སྤོས་ཀྱི་གླང་ཆེན་
བ་ལང་གཞན་གྱིས་མིན། །སྙིང་རྗེའི་མཐུ་སྟོབས་རང་ལུས་ཆགས་མེད་
དང༌༑ །ཏིང་འཛིན་དབང་ཐོབ་སྣང་བ་སྒྱུར་ནུས་དང༌། །མཉམ་ཉིད་

* 208 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
གདེང་ཐོབ་འཁྲུལ་པ་ཟིལ་གནོན་པའི། །དམ་པས་ཡུལ་སྤྱོད་གྲོལ་ཏེ་
གཞན་གྱིས་མིན། །དེ་ཕྱིར་སྙིགས་མའི་དུས་འདིར་སློབ་མ་ཡིས། །ཡང་
དག་བླ་མ་བཙལ་བ་ཁྱད་ཆེ་སྟེ། །དེ་ལོག་ན་ནི་ཐམས་ཅད་ལོག་པར་
འགྱུར། །ལོག་པའི་ལམ་གྱིས་སྲིད་མཚོར་ཡུན་རིང་འཁྱམས། །ཞེས་བྱས་
སོ༑ །ཏེ་ལྟར་ན་ཆོས་ཐམས་ཅད་རྟེན་ཅིང་འབྲེལ་བར་འབྱུང་བའི་
མཐའ་རྟོགས་པས་ལམ་དང་ལམ་མ་ཡིན་པའི་བྱེ་བྲག་ཤིན་ཏུ་བྱེད་པ་་་
དང་༑ ཐེག་པ་གསུམ་དུ་ཕྱེའང་དོན་མི་འགལ་བར་བསྟན་པ་ཁོང་དུ་
ཆུད་པས་འདྲེན་པ་རྣམས་ཀྱིས་བསྟན་པ་ལ་གུས་པར་ཡིད་ཆེས་པ་་་་་་་་
དང༌། ཚད་མ་གསུམ་གྱིས་ཆོས་རྣམས་བདག་མེད་པར་གཏན་ལ་ཕེབ་
པས་དོན་ལ་ཐམས་ཅད་མཉམ་པ་ཉིད་དུ་ཤེས་ཤིང་ངང་དུ་གྱུར་པ་ནི་་
ཡང་དག་པའི་རྣལ་འབྱོར་པ་སྟེ། འཇོམས་བྱེད་སེང་གེ་བདག་གི་
གཞུང༌༑ ཞེས་བྱའོ། །དེ་ལྟ་བུའི་རྣལ་འབྱོར་པས་ཡེ་ཤེས་དེ་ཁོ་ན་ཉིད་
རྟོགས་ཤིང་ཉམས་སུ་ལོན་པ་མེད་པར་ཐ་སྙད་ཙམ་ལ་བརྟེན་ནས་་་་་
རྣལ་འབྱོར་དུ་འཆེས་ཤིང་ལོག་པའི་ལམ་ལ་འཇུག་པ་ནི་ཕྱིན་ཅི་ལོག་་་
གི་གཡང་སས་བསྐོར་བའི་ཕྱིར་རབ་ཏུའང་ཉམ་ང་བར་སྣང་ངོ་། །རྒྱུད་
ལས་ཀྱང༌། ཕྱི་མའི་དུས་ཀྱི་རྣལ་འབྱོར་སྤྱོད་མང་དག །བརྐམ་ཞིང་
རབ་གཏུམ་མ་བསྡམས་འབྱུང་བར་འགྱུར། །སྡིག་ལ་རབ་དགའ་རྣལ་
འབྱོར་ཡོ་བྱད་ཆགས། །རྒྱུད་ཆེན་འདི་དང་བཞི་པ་འདི་སྤང་འགྱུར། །
རྒོད་ཅིང་དབང་པོ་གཡེང་ལ་ཕྲག་དོག་ཅན། །གནས་ལ་ཆགས་ཤིང་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ། . 209 .
རྙེད་ལ་འདོད་པ་དག །སྦྱོར་བ་བྱེད་པའི་སྐབས་ལ་རྟག་ཏུ་གནས། །
བཞི་པ་འདི་ནི་རབ་ཏུ་སྤང་བར་འགྱུར། །རྐང་ལག་རྡེབ་ཅིང་ཁ་ནི་གྱ་
ཚོམ་སྨྲ། །རྩེ་འཇོ་ལ་ཞེན་དགོད་ལ་རྟག་པར་ཞུགས། །གཅིག་ལ་གཅིག་
གིས་མགུལ་འཁྱུད་ལག་ཀྱང་སྦྲེལ། །གྲོང་དུ་འཇུག་ན་སྤྱོད་ལམ་གཞན་
དུ་འཆོས། །མི་རིགས་སྦྱོར་བའི་མཚན་ཉིད་འདི་དག་སྟེ། །གཞན་གྱི་བུ་
མོ་ལ་ཡང་རྟག་ཏུ་ཆགས། །གཟུགས་ཀྱིས་རྒྱགས་ཤིང་མདུད་པ་བོར་བ་
ཡིན༑ །གྲོང་དང་གྲོང་ཁྱེར་ཡུལ་འཁོར་ཀུན་ཏུ་རྒྱུ། །དེ་དག་བཟའ་དང་
བཏུང་ལ་རབ་ཏུ་འཇུག །གླུ་དང་བྲོ་གར་དེ་བཞིན་རོལ་མོ་དང་། །ཉོ་
ཚོང་ལྷག་པར་བྱེད་ཅིང་རབ་ཏུ་བརྩོན། །བཏུང་བ་དག་ལ་ཆགས་ཤིང་
ངོ་ཚ་བོར། །མི་རིགས་བརྩོན་པས་སྤྲིང་ཡིག་སྐུར་བར་བྱེད། །དམ་ཚིག་
དེ་བཞིན་སྤྱོད་ལམ་བཏང་ནས་ནི། །ཁྱིམ་པ་དག་ལ་བསྟེན་ཅིང་དམ་
དྲལ་ནས། །དེ་དག་དམ་ཚིག་ཤིན་ཏུ་ལོག་པར་གནས། །ལས་གང་རྡོ་རྗེ་
འཆང་གིས་རྟག་སྨན་པ། །སྲང་དང་ཚད་ལ་གཡོ་སྒྱུ་བྱེད་པ་དང༌། །དེ་
འདྲའི་སྡིག་པ་ཉོན་མོངས་ལས་བྱས་པས། །ལས་ངན་བྱེད་པ་དེ་དག་
ངན་སོང་འགྲོ། །དུང་དང་གསེར་དང་ནོར་བུ་མང་བ་དང་། །ཁྱིམ་དང་
གཉེན་བཤེས་རྣམས་སྤངས་དཀྱིལ་འཁོར་ཞུགས། །སངས་རྒྱས་བསྟན་
པ་འདི་ལ་ངེས་བྱུང་ནས། x །སྡིག་པའི་ལས་རྣམས་ཤིན་ཏུ་སྤྱོད་པར་
བྱེད༑ །ནོར་དང་འབྲུ་ལ་སྙིང་པོར་འདུ་ཤེས་ཤིང་། །བཞོན་དང་བ་ལང་
ཤིང་རྟ་རྣམས་ལ་ཆགས། །གང་ལ་རྣལ་འབྱོར་ནན་ཏན་མེད་པ་རྣམས།།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། |
+ 210 *
དེ་དག་གིས་ཀྱང་ཅི་ཕྱིར་དཀྱིལ་འཁོར་ཞུགས། །ངས་ནི་སྔོན་ཚེ་རྣལ་
འབྱོར་སྤྱོད་པ་ན། །ལུས་དང་སྲོག་ལ་རབ་ཏུ་མ་བལྟས་པར། །ང་ཡིས་
ཏིང་འཛིན་བཞི་པ་འདི་བཙལ་ན། །དེ་དག་དེ་ཚེ་འདི་ཐོས་གད་མོས་
འདེབས༑ །བཟོད་པ་སྤངས་ནས་རབ་ཏུ་སྤྱོས་པར་བྱེད། །རྣལ་འབྱོར་
སྤྱོད་པ་དེ་ཡིན་ཚིག་ཏུ་སྨྲ། །དམ་ཚིག་ཉམས་ལ་བྱང་ཆུབ་ག་ལ་ཡོད། །
དམ་ཚིག་དྲལ་ནས་བྱང་ཆུབ་འདི་ཐོབ་པ། །ངས་ནི་མ་ཐོས་ནམ་ཡང་
ཡོད་མ་མཐོང་། །ཤེས་རབ་དམན་ཞིང་ཡོན་ཏན་རབ་སྤངས་པ། །རྒྱུད་
ཆེན་མཆོག་གིས་ཉེས་པར་རྟག་ཏུ་བརྗོད། །འཚོ་བ་མེད་པ་མང་པོ་རྣལ་
འབྱོར་བྱེད། །སངས་རྒྱས་བྱང་ཆུབ་རྣམ་པ་ཀུན་མི་འདོད། །བྱིས་པ་དེ་
དག་བདག་ཏུ་ལྟ་ལ་ཆགས། །སྟོང་པ་ཉིད་ནི་ཐོས་ནས་སྐྲག་པར་
འགྱུར༑ །གང་དག་དམ་ཚིག་སྲུང་ཞིང་ཡོན་ཏན་ལྡན། །བྱམས་ལ་
གནས་ཤིང་རྟག་ཏུ་བཟོད་རྟོགས་པ། །མཉེས་གཤིན་དེས་པ་ཤིན་ཏུ་
བསྡམས་པ་རྣམས། །དེ་དག་དེའི་ཚེ་ཡོངས་སུ་བརྙས་པར་འགྱུར། །
གང་ཡང་ཤིན་ཏུ་དམ་དྲལ་སེམས་ལྡན་དང་། །མི་བཟད་མ་རུངས་ངན་
པའི་ལས་བྱེད་པ། །དམ་ཚིག་མ་ཡིན་སྤྱོད་ཅིང་འཐབ་ལ་དགའ། །དེ་
དག་དེ་ཡི་དུས་ན་རྩོད་པར་འགྱུར། །ཡང་། མཆོག་གི་གསང་ཆེན་
འདིར་ཞུགས་ནས། །རྣལ་འབྱོར་སྤྱོད་པ་ཡིན་ཟེར་ཞིང་། །བྱ་བ་མ་ཡིན་
ཀུན་ལ་འཇུག །འཇིག་རྟེན་སུན་བྱེད་རྐུན་པོ་འབྱུང༌། །འཇིག་རྟེན་
དབུགས་ནི་དབྱུང་ངོ་ཞེས། །མགོ་ལ་ཆུ་རྒྱུན་བླུག་པར་བྱེད། །ཅོད་པན་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ། • ?11 ▪
རྡོ་རྗེ་དྲིལ་བུ་སོགས། །མགོ་ལ་ལག་པས་རབ་ཏུ་འཛིན། །དེ་རྗེས་དེ་ནི་
འཚོ་བ་སྒྲུབ། །ཁ་ཅིག་སློབ་མའི་ཚོགས་སྡུད་ཅིང་། །ང་ཡི་ཚིག་ནི་འདི་
ཉིད་དང༌། །ཡིན་ཞེས་ཟེར་ཞིང་བྱིས་པ་འཇིགས། །གསང་བ་ལོག་པར་
རབ་ཏུ་སྟོན། །ཁ་ཅིག་བས་མཐར་རབ་འཁོད་ཅིང་། །བདག་མེད་ཤེས་
རབ་ཕ་རོལ་ཕྱིན། །སྐད་ཅིག་ཙམ་ཡང་མི་གནས་པར། །འཇིག་རྟེན་
སྔགས་སོགས་སྒྲུབ་པར་བྱེད། །ཁ་ཅིག་སློང་མོས་རྒྱུ་བྱེད་ཅིང༌། །ཀུན་ཏུ་
འགྲོ་ཞིང་གྱ་ཚོམ་སྨྲ། །མི་མོ་རྣམས་ལ་རབ་ཏུ་ཆགས། །སངས་རྒྱས་དམ་
ཚིག་རབ་ཏུ་འཇིག །ཁ་ཅིག་གྲོང་དུ་འཁོད་བྱེད་ཅིང་བཟའ་དང་
བཏུང་ལ་རབ་ཏུ་ཆགས། །ཁྱེའུ་དང་བུ་མོ་ཕལ་མང་དང༌། །དགོད་ཅིང་
རབ་ཏུ་རྩེ་བར་བྱེད། །ཁ་ཅིག་རོལ་མོ་ཟློས་གར་དང༌། །གླུ་དང་རྒྱན་པོ་
འགྱེད་པ་དང་། །འདུས་པའི་ཚོགས་ལ་བལྟར་བྱེད་ཅིང༌། །བཟོ་ཡི་
གནས་རྣམས་རབ་ཏུ་སློབ།།ཁ་ཅིག་ཚོང་དང་ཞིང་ལས་དང་། །གླང་པོ་
བ་ལང་གསོག་བྱེད་ཅིང་། །ཤིང་རྟ་ལ་སོགས་འདྲེན་པ་དང་། །ཉེས་པ་
མང་པོ་རབ་ཏུ་བྱེད། །གཞན་ཡང་རྣལ་འབྱོར་སྤྱོད་པ་ཡི། །དགེ་སྦྱོང་
དང་ནི་དགེ་སྦྱོང་མ། །དགེ་བསྙེན་མ་དང་དགེ་བསྙེན་དག །ཕན་ཚུན་
མཚོན་གྱིས་རབ་ཏུ་འདེབས། །ལེགས་པར་གསུངས་པའི་འདུལ་བ་ལ། །
རབ་ཏུ་མི་གནས་བསྲུང་མི་བྱེད། །སངས་རྒྱས་རྒྱལ་མཚན་སུན་འབྱིན་
ཅིང་༑ །ཕས་ཕམ་ལ་སོགས་རབ་ཏུ་བྱེད། །གང་གིས་བཏུང་བའི་མཆོག་
མི་ཤེས། །སཱ་ལུ་ལ་སོགས་བཅོས་སྦྱར་བའི། །མྱོས་པའི་ཁུ་བ་འཐུང་བྱེད་

ཕྱག་རྒྱ་ཆེན་པོའི་རྒྱུ་གཞུང་གླེགས་བམ་བཞི་པ།
.212 .
ཅིང་༑ །དེ་ཡིས་ཕུང་ཁྲོལ་རབ་ཏུ་བསྐྱེད། །གང་དག་ཐ་སྙད་ཙམ་ཞིག་
ལ༑ །བརྟེན་ཏེ་མི་དགེའི་ལས་བཅུ་སྤྱོད། །དེ་དག་འཁོར་བ་ཅི་འདྲ་
བར༑ །འདྲེན་པ་ཡིས་ཀྱང་ག་ལ་རྟོགས། །ཞེས་འབྱུང་ངོ༌། །གཞན་ཡང་
སེང་གེ་ལ་དཔེར་བཞག་པ་ནི་དོན་མཐུན་པ་མང་དུ་ཡོད་དེ། འདི་ལྟར་
བྱང་ཆུབ་ཀྱི་སེམས་ནི་འཁོར་བ་མ་རྟོགས་པའི་དུས་ནའང་རང་བཞིན་
གྱི་མཐུ་དང་ལྡན་པ་དང་། བྱང་ཆུབ་ཀྱི་སེམས་རྟོགས་ཤེས་སྐྱེས་མ་ཐག་
ཏུ་གཞན་ཟིལ་གྱིས་གནོན་པའི་མཐུ་དང་ལྡན་པ་དང༌། །བྱང་ཆུབ་ཀྱི་
སེམས་གོམས་པ་མཐར་ཕྱིན་པའི་དུས་ན་མི་མཐུན་པ་རྩད་ནས་་་་་
འཇོམས་པའི་མཐུ་དང་ལྡན་པ་དང་། དེ་དང་ལྡན་པའི་དམ་པ་དཀོན་
པ་དང་། དེ་དཔའ་བ་དང་། དེ་སྟོང་པ་ཉིད་ཀྱི་རི་དང་རྫོང་ལ་གནས་
པ་དང་། དེ་བདག་མེད་པའི་སྒྲ་སྒྲོགས་པ་དང་། དེ་རང་གི་རྒྱུད་ལ་
ལེགས་པར་འཇོག་པ་ལ་སོགས་པའོ། །དེ་ལྟར་གཞུང་དག་ལས་ཀྱང་།
ཇི་ལྟར་ཁྱུང་དང་སེང་གེའི་བུ། །མངལ་དང་སྒོ་ངས་བསྒྲིབས་གྱུར་
ཀྱང་། །རང་ལ་ཡོད་པའི་རྩལ་གྱིས་ནི། །གཉེན་པོར་འགྱུར་བའི་མཐུ་
སྟོབས་ལྡན། །བྱང་ཆུབ་སེམས་ལ་འཇུག་པ་དང་། །དེ་བཞིན་སྨོན་པར་
བྱེད་པ་ནི། །མུན་པ་ལོ་སྟོང་ལོན་པ་ཡང་། །སྒྲོན་མེ་གཅིག་གིས་སེལ་
བར་བྱེད། །དེ་བཞིན་སེང་གེའི་ཕྲུ་གུས་ཀྱང༌། །ཤིན་ཏུ་རྒས་པའི་གཅན་
གཟན་འཇིགས། །གཅན་གཟན་རྒྱལ་པོ་གཅིག་པུས་ཀྱང༌། །གླང་ཆེན་
དྲེགས་ཁྱུའི་ཀླད་པ་འགེམས།།ས་ལ་སེང་གེ་ཁྱུས་འཁོད་སྔོན་མ་བྱུང་། །

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ། + 213 *
གང་ཟག་དམ་པ་ཁྱུས་འཁོད་སྔོན་མ་བྱུང༌། །དཔའ་བོ་སེང་གེ་ལྟ་བུར་
འཇིགས་མེད་སྤྱོད། །ཅེས་བྱ་བ་དང་། དཔེར་ན་སེང་གེ་རི་སུལ་བརྟེན་
ནས་འཇིགས་མེད་པར། །རི་དྭགས་ཕྲ་མོ་མང་སྐྲག་བྱེད་ཅིང་སྒྲ་སྒྲོགས་
ལྟར༑ །མི་ཡི་སེང་གེ་ཤེས་རབ་ཕ་རོལ་ཕྱིན་བརྟེན་ནས། །མུ་སྟེགས་ཅན་
མང་སྐྲག་བྱེད་འཇིག་རྟེན་སྒྲ་ཡང་སྒྲོགས། །ཞེས་འབྱུང་ངོ༌། །གཞན་
ཡང་སེང་གེ་ཁོ་ན་ལ་དཔེར་གཞག་པ་ནི། སེང་གེ་ནི་རི་དྭགས་གཞན་
གྱིས་གཞོམ་པར་མི་ནུས་ཤིང་། མཐར་རང་གི་རྐྱེན་གྱིས་འཆི་བར་
འགྱུར་ཏེ། དེའི་རོའང་གཞན་གྱིས་བཞིག་པར་མི་ནུས་ལ། རང་ཉིད་
ཀྱིས་ཕུང་པོ་ལྷག་མ་མེད་པར་འཇིག་པར་འགྱུར་བ་བཞིན་དུ། ཆོས་
ཐམས་ཅད་རབ་ཏུ་མི་གནས་པར་སྨྲ་བའི་རྣལ་འབྱོར་པའང་དེ་ལྟར་་་་་
ཤེས་པར་བྱའོ། །དེའང་སོ་སོར་རྟོགས་པའི་ཡེ་ཤེས་མེ་དང་འདྲ་བ་
དང་། སྒྱུ་འཕྲུལ་དྲྭ་བའི་ཏིང་ངེ་འཛིན་ལམ་དང་འདྲ་བ་དང་། དེ་
བཞིན་ཉིད་ཀྱི་ཏིང་ངེ་འཛིན་ཆུ་དང་འདྲ་བ་དང་། ལྷན་ཅིག་སྐྱེས་པའི་
བྱང་ཆུབ་ཀྱིས་སེམས་ནམ་མཁའ་དང་འདྲ་བའི་རྣལ་འབྱོར་ལ་མི་་་་་་་་
གནས་པར་གནས་པའི་ཚུལ་གྱིས་ཡུན་རིང་དུ་གོམས་པའི་རྐྱེན་གྱིས་མི་
མཐུན་པའི་རྣམ་པར་རྟོག་པ་དང༌། གཉེན་པོའི་ཕྱོགས་ཀྱི་རྣམ་པར་
རྟོག་པ་དང་། དེ་ཁོ་ན་ཉིད་ཀྱི་རྣམ་པར་རྟོག་པ་དང་། འབྲས་བུའི་
རྣམ་པར་རྟོག་པ་ཐམས་ཅད་སྤངས་ཏེ། དུས་གསུམ་མཉམ་པ་ཉིད་ཀྱི་
གོ་འཕང་ཐོབ་ནས་གང་ཅི་ལའང་གནས་པར་མི་འགྱུར་རོ། །འདིར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
+ 214 •
ཚིགས་སུ་བཅད་པ། ཇི་ལྟར་ནད་མེད་རྩིས་ནི་ཁྱབ་པ་ཡི། །ཐ་མལ་ཟས་
ཀྱང་སྨན་གྱི་མཆོག་ཡིན་ལྟར། །མཉམ་ཉིད་བྱང་ཆུབ་སེམས་ཀྱིས་ཟིན་
པ་ཡི། །བསྐྱེད་རྫོགས་ཐམས་ཅད་ཡང་དག་ལམ་ཡིན་ནོ། །དབའ་དང་
ཡན་དང་གཟུང་དང་བཏང་བ་དང༌། །བསྐྱིལ་དང་གཞུག་དང་བལྟ་
དང་བསྲེ་ལ་སོགས། །གནད་ཀྱི་མན་ངག་གང་ལ་གོམས་བྱས་ཀྱང་། །
བསླུ་བ་མེད་དེ་ཡང་དག་ལམ་ཡིན་ནོ། །མི་ཤེས་མི་གནས་མཉམ་པ་
ཉིད་ཀྱི་ཀློང་། །དུས་རྣམས་ཀུན་ཤེས་རེ་དོགས་མེད་པའི་བློ། །མཐར་
ཐུག་དོན་གྱི་དགོངས་པ་དེ་ཡིན་ཏེ། །ཐིག་ལེ་ཆེན་པོ་ཡི་གེ་པའི་ལྷ། །
བསྐལ་པ་དུ་མར་དགེ་ཚོགས་སྤྱད་པའི་མཐུས། །བྱང་ཆུབ་སེམས་ཀྱི་
གདམས་ངག་འདི་ཐོས་ན། །རིན་ཆེན་རྡོ་ལས་བདུད་རྩིའི་ཆུ་འབྱུང་
བཞིན༑ །དད་པའི་འཆི་མ་སེམས་ཀྱི་གཏིང་ནས་འབྱུང༌། །ངང་པའི་
ཚོགས་ནི་མཁའ་ལ་ཀུན་ཏུ་རྒྱུ། །གང་ལ་མདས་ཕོག་དེ་ནི་ས་ལ་ལྷུང་། །
བྱིས་པ་བདེར་འདོད་རྫུན་པའི་ཡུལ་ལ་འཇུག །མན་ངག་མཚོན་ཕོག་
རྣལ་འབྱོར་ཤི་དང་འདྲ། །འཇིག་རྟེན་བྱེད་སྤྱོད་ཁེ་དང་གྲགས་པ་ཀུན།།
རྨི་ལམ་བྲག་ཅའི་ས་དང་འདྲར་གཟིགས་ནས། །ཆགས་མེད་ཐུགས་
རྗེས་དོན་དམ་ཀློང་ན་འཕྱོ། །འགྲོ་བའི་གཉེན་གཅིག་ཨ་ཝ་དྷུ་ཏཱི་ཡིན། །
རང་བཞིན་སྟོང་པ་སྟོང་པས་རྣམ་དབེན་པ། །རྟག་པའི་གང་ཟག་ཆད་
པའི་ལམ་གྱིས་འཇིགས།།བདེ་བའི་ཐང་ལ་མི་ཤེས་འགྲོན་པོའི་ཚོགས། །
མཚན་མོར་རྒྱུ་བ་གཡང་སོགས་དོགས་པར་ལྡན། །སྲིད་པའི་གླང་ཆེན་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
*215 "
འཁྲུལ་པ་ཀུན་བཅོམ་ནས། །རྟོག་མེད་ལྷུན་གྲུབ་དུས་གསུམ་མཉམ་
པའི་རྫིང་། །རིག་པའི་སེང་གེ་རང་སྲོག་དེ་རུ་འདོར། །རང་རྒྱུད་རྩལ་
གྱིས་བདག་མེད་སྒྲ་ཆེན་སྒྲོགས། །ཇི་ལྟར་ཆུ་ནི་མེ་ཡི་གཉེན་པོ་སྟེ། །རྒྱ་
མཚོའི་ཆུ་འཁོར་དག་ལས་མེ་ཡང་འབར། །དེ་ལྟར་སྐྱེ་མེད་སྐྱེ་བའི་
གཉེན་པོ་སྟེ། །མ་སྐྱེས་ཆོས་ལས་སྒྱུ་འཕྲུལ་དྲྭ་བ་འབྱུང་། །དེ་ལྟའི་དོན་
ལ་སྐྱེ་བ་ཡོད་དམ་མེད། །ཐུབ་པ་གཞན་དོན་མཛད་དམ་འོན་ཏེ་མིན། །
སྨྲ་བསམ་ལས་འདས་རྣམ་པ་ཀུན་གྱི་མཆོག །དེ་ཕྱིར་སྙིང་པོའི་དོན་ལ་
ཡིད་ཆེས་བྱོས། །ཞེས་བྱའོ། །རྣམ་པ་ཐམས་ཅད་ཀྱི་མཆོག་དང་ལྡན་
པའི་སྟོང་པ་ཉིད་ཐམས་ཅད་ཀྱི་ཁྱབ་བྱེད་དུ་གྱུར་པ་དེ་ནི། གཞུང་ལས་
ཀྱང་༑ དེ་ནི་ངག་གིས་འཇུག་པ་མེད། །རང་རིག་པ་ཡང་མེད་པ་སྟེ། །བློ་
ནི་ཚུ་རོལ་དག་ཏུ་བརླག །དེ་ནི་ཤིན་ཏུ་ཟབ་པ་ཡིན། །དངོས་དང་
དངོས་མེད་སྤངས་གསལ་གང༌། །ལྷན་ཅིག་སྐྱེས་ལས་ཕ་རོལ་འགྱུར། །
གྲོགས་མོ་བདག་གིས་འཇུག་སྨྲས་པའོ། ། །དེར་ནི་བརྟན་གྱིས་གཡོ་མ་
བྱེད༑ །དོན་དེ་ཐུབ་དབང་སྤྱོད་ཡུལ་ལོ། །ཞེས་པ་དང་། ཡང་རྒྱུད་ལས།
ཇི་ལྟར་ནམ་མཁའ་ཕྱོགས་རྣམས་ན།།ཀུན་ལ་བརྟག་པར་མི་གནས་པ།།
དེ་བཞིན་ཆོས་རྣམས་ཐམས་ཅད་ལ། །གསང་སྔགས་མགོན་པོ་མི་
གནས་སོ། །ཇི་ལྟར་དངོས་རྣམས་ནམ་མཁའ་ལ། །གནས་ཤིང་རྟག་ཏུ་
རྣམ་སྣང་ཡང་། །དེ་ནི་གནས་སུ་མི་འགྱུར་བ། །གསང་སྔགས་མགོན་
པོའང་དེ་བཞིན་ནོ། །ནམ་མཁའ་དུས་གསུམ་ལ་སོགས་དང༌། །ཇི་ལྟར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
- ?16 ;
བྲལ་བར་འདོད་པ་བཞིན། །དེ་ལྟར་གསང་སྔགས་མགོན་པོ་ཡང་། །
དུས་གསུམ་མེད་ཀྱང་རྣམ་པར་སྣང་། །མིང་ཙམ་དུ་ནི་གདགས་པའི་
གནས༑ །བྱེད་པ་པོ་ལ་སོགས་དང་བྲལ། །ནམ་མཁའ་ལ་ནི་ཐ་སྙད་དུ། །
མཁས་པ་རྣམས་ནི་འདོགས་པར་བྱེད། །མིང་མ་འདོགས་པ་ཅུང་ཟད་
ཀྱང༌། །ཡོད་པ་མ་ཡིན་ནམ་མཁའ་བཞིན། །དེ་བཞིན་གསང་སྔགས་
དབང་ཕྱུག་ཀྱང་། །ཐ་སྙད་ཙམ་དུ་སྣང་བར་ཟད། །མེ་དང་ཆུ་དང་
རླུང་མ་ཡིན། །ས་དང་ཉི་མའང་མ་ཡིན་ཞིང་། །ཟླ་བ་ལ་སོགས་གཟའ་
ཀུན་མིན། །ཉིན་པར་མ་ཡིན་མཚན་མོ་འང་མིན། །སྐྱེ་བ་མ་ཡིན་འགག་
པའང་མིན། །འཆི་བ་དང་ནི་རྒུད་པའང་མིན། །སྐད་ཅིག་མ་ཡིན་ཡུད་
ཙམ་མིན། །ལོ་ལ་སོགས་པའང་མ་ཡིན་ཞིང༌། །འཇིག་པ་དང་ནི་ཆགས་
པའང་མིན། །བསྐལ་པའི་གྲངས་ཀྱང་ཡོད་མ་ཡིན། །དགེ་དང་མི་དགེ་
ལས་བྱུང་བའི། །དབུས་སུ་ཡོད་པའང་མ་ཡིན་ནོ། །ཀུན་མཁྱེན་གོ་
འཕང་འདོད་པ་ཡིས། །རྟོག་པ་རྣམ་པ་སྣ་ཚོགས་པ། །དེ་ཀུན་གང་
ལའང་མེད་འགྱུར་བ། །དེ་ལྟར་རྟག་དུའང་བརྩོན་པར་བྱ། །ཞེས་པ་
དང་༑ ཡང་རྒྱུད་ལས། རྣམ་པར་ཤེས་པ་ཆོས་ཉིད་འདས། །ཡེ་ཤེས་
གཉིས་མེད་ཚུལ་འཆང་བ། །རྣམ་པར་མི་རྟོག་ལྷུན་གྱིས་གྲུབ། །དུས་
གསུམས་སངས་རྒྱས་ལས་བྱེད་པ། །སངས་རྒྱས་ཐོག་མ་ཐ་མ་མེད། །
ཅེས་བྱ་བ་ལ་སོགས་པ་ཟབ་ཅིང་རྒྱ་ཆེ་བར་འགྱུར་རོ། །བདག་གི་
གཞུང་ཞེས་གསུངས་པ་ནི། མ་འོངས་པའི་དུས་སུ་ཟབ་མོའི་དོན་ལ་

དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་འགྲེལ་པ།
· ?17 -
མོས་པའི་སྐལ་བ་དང་ལྡན་པའི་སློབ་མའི་རྒྱུད་གཟུང་བའི་ཕྱིར་བླ་མ་་་
བརྒྱུད་པའི་འབྲེལ་བ་བསྟན་པ་སྟེ། འདི་ལྟར་དོན་དམ་པར་ཆོས་
ཐམས་ཅད་གང་དུའང་མི་གནས་པར་སྟོན་པའི་གཞུང་ལྷོ་ཕྱོགས་ཀྱི་་་་་་
ནགས་ཚལ་དུ་དཔལ་རི་ཁྲོད་རྗེའི་ཞལ་སྔ་ནས་བདག་གིས་རྙེད་པ་་་་་་
ཡིན་ནོ། །ཞེས་བྱ་བའི་དོན་ནོ། །འདིར་ཚིགས་སུ་བཅད་པ། འདྲེན་པ་
རྣམས་ཀྱིས་དུས་གསུམ་བསྟན་པ་ནི། །དོན་དམ་གཉིས་མེད་བྱ་ཆུབ་
སེམས་ཉིད་དེ། །ཐུབ་པའི་བསྟན་པ་ཐམས་ཅད་རོ་གཅིག་པས། །
ཕྱོགས་རིས་མེད་པར་སྡེ་སྣོད་གསུམ་དུ་ལྟོས། །རིགས་པའི་གཟེར་ལྡན་
བསྟན་བཅོས་བཟང་པོར་ལྟོས། །ཡིད་ཆེས་གདམས་ངག་གྲུབ་པའི་
གཞུང་དུ་ལྟོས། །དེ་དག་རྣམས་ནི་བལྟ་བར་མི་ནུས་པས། །བརྒྱུད་པའི་
གདམས་ངག་སྙིང་པོ་འདི་ལ་ལྟོས། །ཞེས་སོ། །ཡང་དག་པའི་གདམས་
ངག་སྦ་བ་དང་གཏད་པའི་གནད་ཀྱང་འདི་ལྟར། །གཞུང་ལས། ཐ་
སྙད་ཚིག་གི་ང་རྒྱལ་གྱིས། །བླ་མ་མི་བསྟེན་བསྙེན་བཀུར་མེད། །དམན་
པའི་ལྟ་བ་ལ་མོས་ཏེ། །སྦས་གསུམ་ལྟ་ཞེན་མི་གཏོང་ཞིང་། །མཐར་
ཐུག་དོན་ལ་མི་མོས་ཏེ། །རིགས་པ་གཙོར་བྱེད་ཤེས་རབ་ཀྱིས། །མཐར་
ཐུག་ཟབ་མོ་སུན་འབྱིན་པ། དེ་ལའང་འདི་ཉིད་བསྟན་མི་བྱ། །གང་
ཞིག་བླ་མར་བསྙེན་བཀུར་ཞིང་། །ཐམས་ཅད་སྟོང་པས་མི་སྐྲག་བཟོད།།
མཐར་ཐུག་དོན་ལ་དད་མོས་པ། །མདོར་ན་ཆོས་ཐམས་ཅད་ཀྱི་རང་
བཞིན་ནི་མ་སྐྱེས་པ་དང༌། ཐམས་ཅད་མཉམ་པ་ཉིད་ཀྱིས་སོ། །སྒྲུབ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 218 *
ཐབས་ནི་དེའི་དོན་ཕྱིན་ཅི་མ་ལོག་པར་རྟོགས་ཤིང་འདྲེས་པའོ། ། ཐོབ་
པ་ནི་གདེང་དུ་གྱུར་པས་ཕྱིར་མི་ལྡོག་པའོ། །དེ་ལྟར་མི་གནས་སེང་
གེའི་དོན། ། འགྲོ་བ་གང་གིས་ཤེས་གྱུར་པས ། །ལོག་ལྟའི་གླང་པོ་མྱུར་
བཅོམ་སྟེ ། ། རྣམ་གྲོལ་ལམ་ལས་ཕྱིར་མི་ལྡོག ། ཆོས་ཐམས་ཅད་རབ་ཏུ་
མི་གནས་པར་སྟོན་པའི་དེ་ཁོ་ན་ཉིད་ཚིགས་སུ་བཅད་པ་ཕྱེད་ཀྱི་་
འགྲེལ་པ་དཔལ་ཨ་ཝ་དྷུ་ཏཱི འི་ཞབས་ཀྱིས་མཛད་པ་རྫོགས་སོ། །
འབྱོན་ཚོལ་ལོ་ཁམ་བ་བནཱ ཌ
StenED / p
mamml Tim= ག NInst
% 2la2 & ༡ སྐར་རྩིག་ན་ཡིན་བཞི་འང་དང་ལས་གི་གམ་
} 24 = zmubetp is g.as
Pow Imo Tum11 ང ས ཏུར་ཟ་བར་དམལ་བ་ཞུ་ས་ལུ་
སྔོན་མོ་རྟ་སྣ ། ་ཡི་པ་རྟ་་་་ག
ལྟ །། ལྟོ ཁ་རའོ ། ན་ཁཌ་ཨ་ཅན་ནས་། རྩེ་བ་ཞ་བྲེ་བར
z # 126 gae4.ylestgpa བྱུང སྙིང་པ་པར་པར པའི་
zB = ce cegal © £ ca lamdiscape
WEI ཝེ་ITIཀ་བ །། འའྀ་མཎྜལ་ཆོམ་མེད །
ཁ་ཧཱུཾ རྟཆ་ནསྔ་ན །

དངོས་པོ་སྦྱོང་བ་ཞེས་བྱ་བ་བཞུགས་སོ། ། · 219 *
༡ ཚོ་ཁི་སྐུ་ཁཌ། ཨར་མོཥ་བར་ལོ་རི ཚོ་བའོ་བརྒྱལ། བཟའ་
རྟི་རི ༄༅། །དངོས་པོ་སྦྱོང་བ་ཞེས་བྱ་བ་བཞུགས་སོ། ། D
NumngeYT
ཆ་ཁ་ནི་ཨྰཿ ཁ་སློབ་དཔོན་ཀླུ་སྒྲུབ་ཀྱིས་མཛད། [83.jepai8.0
༄༅། །རྒྱ་གར་སྐད་དུ། བྷ་ཝ་སཉྩ་ར་ནཱ་མ། །བོད་སྐད་དུ། དངོས་པོ་
སྦྱོང་བ་ཞེས་བྱ་བ། སངས་རྒྱས་ལ་ཕྱག་འཚལ་ལོ། །དངོས་པོ་མེད་ལ་
དངོས་པོར་ཤེས། །དངོས་མེད་སྐྱེ་བ་ཡོད་མ་ཡིན། །རྟག་ཏུ་སྐྱེ་བ་དངོས་
པོ་ཉིད། །དངོས་འཁྲུལ་ནམ་མཁའི་མེ་ཏོག་བཞིན། །མཁའ་དང་མཉམ་
པའི་ཆོས་རྣམས་ནི། །སྐྱེ་བ་མཁའ་དང་མཉམ་ཉིད་མཆོག། །ཐམས་
ཅད་རང་བཞིན་གྱིས་མཁའ་མཉམ། །དེས་ན་སྲིད་པ་དམ་པའི་དངོས། །
རྒྱུ་མེད་འབྲས་བུ་མེད་པ་སྟེ། །ལས་ཀྱི་རང་བཞིན་ཡོད་མ་ཡིན། །འཇིག་
རྟེན་པ་མེད་འཇིག་རྟེན་མེད། །འདི་དག་ཐམས་ཅད་བདེན་མ་ཡིན། །
མ་སྐྱེས་པ་ཡི་དངོས་པོ་གང༌། །ཇི་ལྟར་གཞན་ལས་ཤེས་པར་འགྱུར། །
མོ་གཤམ་གྱི་ནི་བུ་ཉིད་ཀྱང་། །དེ་ཚེ་སྐྱེ་བར་འགྱུར་མ་ཡིན། །འཇིག་
རྟེན་གཟོད་ནས་མ་སྐྱེས་ཏེ། །གང་གིས་ཀྱང་ནི་སྤྲུལ་མ་ཡིན། །དོན་མེད་
འཁྲུལ་པའི་འཇིག་རྟེན་འདི། །ཟླ་བ་བཟང་པོའི་གྲོང་ཁྱེར་བཞིན། །
འཇིག་རྟེན་རྣམ་པར་རྟོག་ལས་བྱུང༌། །རྣམ་རྟོག་སེམས་ལས་བྱུང་བ་
སྟེ༑ །གང་ཕྱིར་ལུས་ལས་སེམས་བྱུང་བས། །དེའི་ཕྱིར་ལུས་ལ་རྣམ་པར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
220 *
བརྟག །གཟུགས་སྟོང་ཚོར་བ་རང་བཞིན་མེད། །འདུ་ཤེས་མེད་ཅིང་
འདུ་བྱེད་མེད། །སེམས་རྒྱུད་མེད་དེ་དངོས་པོ་མེད། །དེ་ཕྱིར་མི་རྟོག་
རང་བཞིན་ནོ། །དེས་ན་སེམས་མིན་ཆོས་ཀྱང་མིན། །ལུས་མིན་ཁམས་
ལ་སོགས་པ་མིན། །གཉིས་སུ་མེད་པའི་ལམ་འདི་ནི། །དེ་ཉིད་རིག་པ་
རྣམས་ཀྱིས་གསུངས། །དམིགས་པ་མེད་པའི་ཆོས་འདི་ཀུན། །དམིགས་
པ་མེད་པར་རབ་ཏུ་བསྟན། །དམིགས་པ་མེད་པའི་བློ་བྱས་ན། །
དམིགས་པ་མེད་པར་འགྱུར་བ་ཡིན། །སྦྱིན་དང་ཚུལ་ཁྲིམས་བཟོད་
བརྩོན་འགྲུས། །བསམ་གཏན་ལས་བྱུང་བསྟེན་པར་བྱ། །དུས་མི་རིང་
བ་ཉིད་ན་ནི། །བླ་མེད་བྱང་ཆུབ་འཐོབ་པར་འགྱུར། །ཤེས་རབ་ཐབས་
ལ་གནས་གྱུར་པས། །སེམས་ཅན་ཀུན་ལ་བརྩེ་བར་བྱ། །ཐམས་ཅད་
མཁྱེན་པའི་གོ་འཕང་མཆོག །ལྷ་ཉིད་དུས་མི་རིང་བར་འཐོབ། །འདི་
དག་ཐམས་ཅད་མིང་ཙམ་སྟེ། །ཐ་སྙད་ཙམ་དུ་རབ་ཏུ་འཇུག །དངོས་
པོ་མེད་ལ་ཐ་སྙད་པའི། །བརྗོད་བྱ་ཡོད་པ་མ་ཡིན་ཏེ། །བདག་ཉིད་
གང་དང་གང་གིས་ནི། །ཆོས་རྣམས་གང་དང་གང་བརྟགས་པ། །དེ་ནི་
དེ་ལ་ཡོད་མིན་ཏེ། །ཆོས་རྣམས་ཀྱིས་ནི་ཆོས་ཉིད་དེ། །མིང་གིས་མིང་
ཉིད་སྟོང་པས་ན། །མིང་ལ་མིང་ནི་ཡོད་མ་ཡིན། །ཆོས་རྣམས་ཐམས་
ཅད་མིང་མེད་པས། །མིང་ནི་བཏགས་པ་ཙམ་ཉིད་དོ། །མི་བདེན་པར་
གྱུར་ཆོས་འདི་དག །བཏགས་པ་ཉིད་དུ་རབ་ཏུ་འཇུག །གང་ལ་
བཏགས་པ་དེ་མེད་ན། །སྟོང་པ་ཉིད་དུ་བཏགས་པ་གང༌། །མིག་གིས་

དངོས་པོ་སྦྱོང་བ་ཞེས་བྱ་བ་བཞུགས་སོ།། · 221 .
མཐོང་བའི་གཟུགས་རྣམས་ནི། །དེ་ཉིད་རིག་པ་ཞེས་དེ་བཤད། །
འཇིག་རྟེན་ལོག་པའི་ང་རྒྱལ་ཅན། །ཀུན་རྫོབ་བདེན་པ་ཞེས་འདིར་
འཇོག །གང་དུ་ཚོགས་པའི་རྐྱེན་མཐོང་བ། །འདྲེན་པ་གསལ་བར་གྱུར་
པ་ཡིན། །བློ་དང་ལྡན་པས་དོན་དམ་ལ། །བརྟགས་ཏེ་གྲགས་པ་ངེས་
པར་མཐོང་། །གཟུགས་ནི་མིག་གིས་མི་མཐོང་ཞིང༌། །ཡིད་ཀྱིས་ཆོས་
རྣམས་མི་རིག་པ། །འདི་ཉིད་མཆོག་ཏུ་བདེན་པ་སྟེ། །འཇིག་རྟེན་གང་
གིས་ཀྱང་མི་ཤེས། །དངོས་པོ་སྦྱོང་བ་ཞེས་བྱ་བ་སློབ་དཔོན་ཆེན་པོ་
འཕགས་པ་ཀླུ་སྒྲུབ་ཀྱི་ཞལ་སྔ་ནས་མཛད་པ་རྫོགས་སོ། །རྒྱ་གར་གྱི་
མཁན་པོ་བཛྲ་པཱ་ཎི་དང་། བོད་ཀྱི་ལོ་ཙཱ་བ་རྨ་བན་ཆོས་འབར་གྱིས་
བསྒྱུར་ཅིང་ཞུས་ཏེ་གཏན་ལ་ཕབ་པའོ།། ན་ཁོ་ཡན་འཕོ་
1: TAIL : 6
པ མ ཎ ཨ རྡ
ཡར། ཅ། ་རི་ཁ། ༢ ་ཆཌ་དི་ཨེན་དུ་ཧ aཎ noཡོན་ཝེན
འཛིའི་ཁྲབ་རྩིས།།འོ་མ། (༢།༢ སྐུ་ཞབསྟན་Sm ཡོ མི ཨ་ཎི mARཌ
ཞག།། ཤ་མེ ལ་རྟ་ལས་ར་མསྐུ | 29 21:ཀཁ
སྟེ །འར་རྒྱབ་ལག
ཀྱང་ཞིབ་ཏོ་ལ་ཁ། |ཅམ་༠༧ ་ཤར་ཏུ་མན་ཆག་
འི་ལྷ་ཡིན་མོ། བམ་མ་པ་ཟའི་ཁ༩༢༠N རྭ་ཇ༠ ལམ་ཁོ་ནི་ཁ་

222· ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
k.JPBn་ཀྱི་ཎ་ཁ&8 ནཎྚ་ཁ་ཡི་ཞོ
རུཅྀག ༄༅། །རྣམ་པར་མི་རྟོག་པའི་རབ་ཏུ་བྱེད་པ་ཞེས་
sang văn
ཥརྟི་ཎ་ཥྭ་ནོ།
སློབ་དཔོན་ཨརྱ་དེ་ཝས་མཛད།
Thefas
༄༅། །རྒྱ་གར་སྐད་དུ། ནིར་བི་ཀལྤ་པྲ་ཀ་ར་ཎ། བོད་སྐད་དུ། རྣམ་
པར་མི་རྟོག་པའི་རབ་ཏུ་བྱེད་པ། །བླ་མ་དང་སངས་རྒྱས་ལ་ཕྱག་
འཚལ་ལོ། །རྣམ་པར་རྟོག་པར་གང་གང་གིས། །དངོས་པོ་གང་དང་
གང་བརྟགས་པ། །ཡོངས་སུ་བརྟགས་པ་འདི་ཉིད་དག །རང་བཞིན་
ཡོད་མིན་པ་ཁོ་ན། །སློབ་དཔོན་ཀླུ་སྒྲུབ་ཞལ་སྔ་ཡི། །ལམ་ལས་ཕྱི་རོལ་
སོང་གྱུར་ཅིང་། །ལེགས་པར་མཐོང་བའི་ཐབས་མེད་པའི། །ཀུན་རྫོབ་
དེ་ཉིད་བདེན་པ་ལས། །ཉམས་པས་ཐར་པའི་དངོས་གྲུབ་ནི། །ཡོད་པ་
མ་ཡིན་དེ་དག་ཉམས། །གང་ཞིག་ལས་ལས་བྱུང་བ་ཡི། །རྣམ་པར་རྟོག་
པ་གང་ཅིའང་རུང༌། །དེ་དག་སྤངས་པའི་རང་བཞིན་ལས། །མྱ་ངན་
འདས་པ་གཞན་ན་ནི། །ཡོད་མིན་ཡུལ་ནི་གང་དུ་ཡང་། །རྣམ་པར་མི་
སེམས་བདག་ཉིད་དོ། །གང་ཡང་དགའ་བའི་རང་བཞིན་གྱིས། །སེམས་
ལ་བདེ་བ་འབྱུང་འགྱུར་ཞིང༌། །ཉམས་སུ་མྱོང་བའི་སར་ཕྱིན་པ། །དེ་
ཡང་ཀུན་ཏུ་བཏགས་པ་ཙམ། །གང་དེ་འདོད་ཆགས་བྲལ་བ་ཡི། །རང་
གི་ངོ་བོ་དེ་དག་དང་། །གཉིས་པོ་གང་ཡིན་པ་དེ་ནི། །སྲིད་པའི་རྒྱུ་ཡི་

རྣམ་པར་མི་རྟོག་པའི་རབ་ཏུ་བྱེད་པ་ཞེས་བྱ་བ་བཞུགས་སོ། ། • 223 .
མཆོག་ཡིན་ནོ། །དངོས་པོ་དངོས་པོ་ལས་མི་སྐྱེ། །དངོས་པོ་དངོས་མེད་
ལས་ཀྱང་མིན། །།དངོས་པོ་སྐྱེ་བ་རྟག་ཏུ་སྤངས། །དངོས་འཁྲུལ་ནམ་
མཁའི་མེ་ཏོག་བཞིན། །མཁའ་དང་མཉམ་པའི་ཆོས་རྣམས་ཀུན། །སྐྱེ་
བ་མཁའ་དང་མཉམ་པ་ཉིད། །རྐྱེན་ནི་མཁའ་དང་མཉམ་ཀུན་ངེས། །
སྲིད་པར་གྱུར་པ་བདེན་པ་ཡིན། །རྒྱུ་མེད་འབྲས་བུ་མེད་གྱུར་ཅིང་། །
ལས་ཀྱི་རང་བཞིན་ཡོད་མ་ཡིན། །འཇིག་རྟེན་པ་མེད་འཇིག་རྟེན་མེད།།
མི་བདེན་པར་གྱུར་ཆོས་འདི་ཀུན། །མ་སྐྱེས་པས་ན་དངོས་པོ་གང་། །
ཇི་ལྟར་གཞན་ལས་ཤེས་པར་འགྱུར། །མོ་གཤམ་བུ་ཡི་བཞིན་ཡང་ནི། །
དེ་ལྟར་ཤེས་པར་མི་ནུས་སོ། །འཇིག་རྟེན་གཟོད་ནས་མ་སྐྱེས་ཏེ།།གང་
གིས་ཀྱང་ནི་སྤྲུལ་པ་མེད། །དོན་མེད་འཁྲུལ་པའི་འཇིག་རྟེན་འདི། །དྲི་
ཟའི་གྲོང་ཁྱེར་ཇི་བཞིན་ནོ། །རྣམ་རྟོག་ལས་གང་འཇིག་རྟེན་འབྱུང་། །
རྣམ་རྟོག་སེམས་ལས་བྱུང་བ་སྟེ། །གང་ཕྱིར་ལུས་ལས་སེམས་བྱུང་བས།།
དེ་ཕྱིར་ལུས་ལ་རྣམ་པར་བརྟག །གཟུགས་སྟོང་ཚོར་བ་རང་བཞིན་
མེད༑ །འདུ་ཤེས་མེད་ཅིང་འདུ་བྱེད་ཀྱི། །དངོས་པོ་ཡོད་པ་མ་ཡིན་ཏེ། །
རང་རིག་གསལ་བའི་བདག་ཉིད་དོ། །དེ་ལ་ཤེས་དང་ཤེས་བྱ་མེད། །
སེམས་དང་སེམས་ལས་བྱུང་བའང་མེད། །འབྱུང་བ་མེད་དེ་དེ་ཡི་ཕྱིར།།
རྣམ་པར་མི་རྟོག་རང་བཞིན་ནོ། །དེ་ནི་སེམས་མིན་ལུས་ཀྱང་མིན། །
ཁམས་རྣམས་མ་ཡིན་ཆོས་ཀྱང་མིན། །གཉིས་སུ་མེད་པའི་ལམ་མཆོག་
འདི༑ །དེ་ཉིད་རིག་པ་རྣམས་ཀྱིས་གསུངས། །དམིགས་པ་མེད་པའི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། - ཎ་
.224 .
ཆོས་འདི་ཀུན། །དམིགས་པ་མེད་ལས་རབ་ཏུ་གྲོལ། །དམིགས་མེད་བློ་
ཡི་ངང་གནས་ན། །དམིགས་པ་མེད་པར་འགྱུར་བ་ཡིན། །རྣམ་པར་མི་
རྟོག་པའི་རབ་ཏུ་བྱེད་པ་སློབ་དཔོན་ཆེན་པོ་ཨཱརྱ་དེ་ཝའི་ཞལ་སྔ་ནས་་
མཛད་པ་རྫོགས་སོ། །པཎྜི་ཏ་ཆེན་པོ་མ་ཧཱ་ཀཱ་རུ་ཎ་དང་། བོད་ཀྱི་ལོ་ཙཱ་
བ་རྨ་བན་ཆོས་འབར་གྱིས་བསྒྱུར་བའོ།།naཌཀ
LATA
ག་ཅ། ། ། ENS
=gleid #pi ཝ ཏཌ གསསོ།། འགྲོག གྷ
རྟ ེ
པ།སྐབའི་མ་རྣག་པ་མ།རྟ།བླ ། ཏི་ལ་མ་ཆཌ་ཧཱུཾ་ལས་ཏན ཀཱ
ས 1 ཏཔཀནཔ
Y & € 1ག
འདི་ནི་༢། ༡༽ཅི་བ། །གངམ་

མ་རྟོགས་པ་རྟོགས་པར་བྱེད་པ་ཞེས་བྱ་བ་བཞུགས་སོ།། · 225 ·
༄༅། །མ་རྟོགས་པ་རྟོགས་པར་བྱེད་པ་ཞེས་
བྱ་བ་བཞུགས་སོ། །
དཔལ་གཉིས་མེད་རྡོ་རྗེས་མཛད།
༄༅། །རྒྱ་གར་སྐད་དུ། ཨ་བོ་དྷ་བོ་དྷ་ཀཿ བོད་སྐད་དུ། མ་རྟོགས་པ་
རྟོགས་པར་བྱེད་པ། བླ་མ་དང་སངས་རྒྱས་ལ་ཕྱག་འཚལ་ལོ། །སྐྱོན་
མེད་ཡོན་ཏན་རྒྱ་མཚོ་ཡི། །མགོན་པོ་འཇམ་དཔལ་ལ་བཏུད་ནས། །མ་
རྟོགས་རྟོགས་བྱེད་དེ་ཉིད་ནི། །བརྩེ་བས་བདག་གིས་བྲི་བར་བྱ། །འདི་
ན་གཞན་གྱིས་བརྟགས་པ་དེ་རྟོགས་པ་དེ་ནི་ཆོས་ཀྱི་དེ་ཁོ་ན་ཉིད་དོ། །
གཞན་གྱིས་བརྟགས་པ་དེ་གང་ཡིན་ཞེ་ན། བདག་རྟག་པ། ཁྱབ་པ།
ཀུན་ཏུ་འགྲོ་ཞིང་གཟུགས་ཅན་མ་ཡིན་པའི་གཅིག་པུ་ཡོད་པའོ།  ཿ །
བདག་རྟག་པ་ཇི་ལྟ་བུར་ཞེ་ན། རེ་ཞིག་ཕུང་པོ་ནི་བདག་མ་ཡིན་ཏེ།
སྐྱེ་བ་དང་འཇིག་པའི་ཆོས་ཅན་ཡིན་པའི་ཕྱིར་རོ།།ཕུང་པོ་ལས་གཞན་
པའང་མ་ཡིན་ཏེ། བུམ་པ་བཞིན་ཐ་དད་པར་མི་དམིགས་པའི་ཕྱིར་རོ།།
དེ་བཞིན་དུའང་ཇི་ལྟར་བུམ་པ་དང་ཆུ་བཞིན་རྟེན་དང་བརྟེན་པའི་་་་་
དངོས་པོར་ཡང་མེད་དེ། འབྲས་དང་ཕོལ་མིག་ལྟར་ཕུང་པོ་དང་ཉེ་
བར་གྱུར་པའང་ཡོད་པ་མ་ཡིན་ནོ། །ཕུང་པོ་དང་འདུ་བའང་མ་ཡིན་
ཏེ༑ ཕུང་པོ་ལས་ཕྱི་རོལ་པ་མ་ཡིན་པའི་ཕྱིར་རོ། །དེ་བཞིན་དུ་ཇི་ལྟར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 226 +
ལྷས་བྱིན་བ་ལང་ཅན་བཞིན་ཕུང་པོ་དང་ལྡན་པའང་མ་ཡིན་ནོ། །
འདིར་ཕ་རོལ་རྒོལ་བ་ན་རེ། བདག་མེད་ན་ནི་དེའི་ཚེ་ལས་དང་འབྲས་
བུ་འབྲེལ་བ་དོན་མེད་པར་འགྱུར་བ་སྟེ། བ་ལང་ཤི་ན་ར་དང༌། རྨིག་
པ་དང་། རྔ་མ་ལ་སོགས་པའང་ལྡོག་པར་འགྱུར་བ་བཞིན་ནོ་ཞེ་ན།
སྨྲས་པ། འདིར་ཁྱད་པར་ཅན་གྱི་དཔེ་ཉོན་ཅིག །ནམ་མཁའ་འོད་ཟེར་
གྱུར་པ་ན་ཐག་པ་ལ་སྦྲུལ་དུ་ཤེས་པས་སྐྲག་པ་ཉིད་དུ་གྱུར་ནས། དེ་
ལྟར་མར་མེ་ཁྱེར་ཏེ་བལྟས་པའི་ཚེ་འདི་ནི་ཐག་པ་ཡིན་གྱི། སྦྲུལ་ནི་མ་
ཡིན་ནོ། །འོན་ཀྱང་མི་བདེན་པར་སྒྲོ་བཏགས་པ་དང་བྲལ་ལོ་སྙམ་པ་
དེ་བཞིན་དུ། མདོར་བསྡུས་ན་གང་ཟག་གི་བདག་མེད་པའོ། །འདིར་
བརྗོད་པ་དེ་ལྟ་མོད་ཀྱི། ཐག་པའི་དངོས་པོ་ཡོད་དོ་ཞེ་ན། སྨྲས་པ།
འདི་ཐག་པ་མ་ཡིན་ཏེ། གཉིས་བསྒྲིལ་བའོ། །གཉིས་བསྒྲིལ་བའང་ཡོད་
པ་མ་ཡིན་ཏེ། སྣལ་མའི་ཚོགས་ཡིན་པའི་ཕྱིར་རོ། །དེའང་ཡོད་པ་མ་
ཡིན་ཏེ། རྡུལ་ཕྲ་རབ་འདུས་པའི་ཕྱིར་རོ། །རྡུལ་ཕྲ་རབ་ཀྱང་ཡོད་པ་མ་
ཡིན་ཏེ། . ཕྱོགས་ཆ་ཐ་དད་པས་ཕྱེ་ན་རྡུལ་ཕྲ་རབ་ཀྱང་ཐ་དད་པར་
མཐོང་བའི་ཕྱིར་རོ། །གང་ན་ཆ་ཤས་དང་ཆ་ཤས་ཅན་དུ་གཏོགས་པ་
དེ་ཇི་ལྟར་རྡུལ་ཕྲ་མོར་འགྱུར། དེ་ལྟ་བས་ན་ཐམས་ཅད་མེད་པར་
འགྱུར་རོ་ཞེ་ན། དངོས་པོ་ཡོད་པ་མ་ཡིན་པས། །གང་ཞིག་མེད་པར་
འགྱུར་བ་ཡིན། །ཡོད་དང་མེད་པའི་ཆོས་བྲལ་བས། །ཡོད་དང་མེད་
པར་བསམ་དུ་མེད། །འདི་དག་ནི་ཆོས་བདག་མེད་པའོ། །དེ་ལྟ་ན་ནི་

མ་རྟོགས་པ་རྟོགས་པར་བྱེད་པ་ཞེས་བྱ་བ་བཞུགས་སོ། ། . 227.
སྐྱེ་བ་དང་། གནས་པ་དང་། འཇིག་པ་ཇི་ལྟར་བལྟ་ཞེ་ན། སྨྲས་པ། ཐོག་
མར་འབྱུང་བ་གང་ཡིན་བརྗོད་པ་སྐྱེ་བའོ། །སྨྲས་པ། གནས་པ་དང་
འཇིག་པ་དང་བྲལ་ན་གང་ཞིག་གིས་སྐྱེ་བ་ཡིན། གལ་ཏེ་གནས་པ་དང་
འཇིག་པ་མེད་པར་སྐྱེ་བ་དེའི་ཚེ་རུས་སྦལ་གྱི་སྤུའང་སྐྱེ་བར་འགྱུར་རོ།།
སྨྲས་པ།·དེ་ལྟ་ཡིན་མོད་ཀྱི། གནས་པ་ཡིན་ནོ་ཞེ་ན། སྐྱེ་བ་དང་འཇིག་
པ་དང་བྲལ་ན་གང་ཞིག་གནས་པ་ཡིན་ཏེ། གལ་ཏེ་སྐྱེ་བ་དང་འཇིག་
པ་མེད་པར་གནས་ན་དེའི་ཚེ་མགོ་བོ་གཉིས་དང་ལག་པ་གསུམ་པ་མ་་
སྐྱེས་པ་ཉིད་ལའང་མཐོང་བར་འགྱུར་རོ། །འོན་ཏེ་འཇིག་པ་ཡིན་ནོ་ཞེ་
ན༑ གལ་ཏེ་སྐྱེ་བ་དང་གནས་པ་དང་བྲལ་བའི་འཇིག་པ་ཡོད་པ་དེའི་
ཚེ་མོ་གཤམ་གྱི་བུ་ལའང་ཇི་ལྟར་ཟློག་པར་བྱེད། འོན་ཏེ་ཅིག་ཅར་དུ་
འཇུག་གོ་ཞེ་ན། མ་ཡིན་ཏེ། ཕན་ཚུན་འགལ་བའི་ཕྱིར་མུན་པ་དང་
སྣང་བ་བཞིན་ནོ། །འོན་ཏེ་རྣམ་པར་རིག་པར་སྨྲ་བ་ན་རེ། འདི་ལྟར་
རྣམ་པར་ཤེས་པ་ནི་ཡོད་དོ་ཞེ་ན། སྨྲས་པ། གལ་ཏེ་ཡོད་པ་དེའི་ཚེ་ངོ་
བོ་ཉིད་དཔྱད་པར་བྱ་སྟེ། གཅིག་གི་རང་བཞིན་ཡིན་ནམ། དུ་མའི་
རང་བཞིན་ཡིན། རེ་ཞིག་གཅིག་གི་རང་བཞིན་ནི་མ་ཡིན་ཏེ། ཕྱོགས་
ཆ་དུ་མས་ཐ་དད་པའི་ཕྱིར་རོ། །གཅིག་གི་རང་བཞིན་མེད་ན་དུ་མའི་
རང་བཞིན་ཡོད་པ་མ་ཡིན་ནོ།།ཁ་དོག་གམ། དབྱིབས་སམ། དམིགས་
པ་མ་ཡིན་གྱི། འོན་ཀྱང་སྐྱེ་བའོ་ཞེ་ན། དེའང་མི་འཐད་དེ། རང་ངམ།
གཞན་ནམ། གཉིས་ཀ་ལས་སམ། རྒྱུ་མེད་པར་མི་རུང་བའི་ཕྱིར་རོ། །དེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། .
*228 *
ལྟ་ན་ནི་གལ་ཏེ་ཐམས་ཅད་མེད་པ་དེའི་ཚེ་ན་ཕྱི་རོལ་དང་ནང་དུ་་་
སྣང་བ་འདི་དག་ཅི་ཞིག་ཡིན་ཞེ་ན། སྨྲས་པ། མགལ་མེའི་འཁོར་ལོ་
སྤྲུལ་པ་དང་། །རྨི་ལམ་སྒྱུ་མ་ཆུ་ཟླ་དང༌། །སྒྲ་བརྙན་དང་ནི་སྨིག་རྒྱུ་
དང་༑ །དུ་བའི་མཚན་མ་ལ་སོགས་བཞིན། །དེ་སྐད་དུའང་། འདི་ལ་
བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཡང་དག་
ཉིད་ལ་ཡང་དག་བལྟ། །ཡང་དག་མཐོང་ན་རྣམ་པར་གྲོལ། །ཞེས་
གསུངས་སོ། །དམིགས་པ་མེད་པའི་ཆོས་འདི་ཀུན། །དམིགས་པ་མེད་
པར་རབ་ཏུ་བཤད། །དམིགས་པ་མེད་པའི་བློར་བྱས་ན། །དམིགས་པ་
མེད་པར་འགྱུར་བ་ཡིན། །སྦྱིན་དང་ཚུལ་ཁྲིམས་བཟོད་བརྩོན་འགྲུས། །
བསམ་གཏན་ལ་སོགས་རྟག་ཏུ་བསྟེན། །དུས་མི་རིང་བ་ཉིད་དུ་ནི། །བླ་
མེད་བྱང་ཆུབ་འཐོབ་པར་འགྱུར། – །མ་རྟོགས་པ་རྟོགས་པར་བྱེད་པ་
སློབ་དཔོན་ཆེན་པོ་དཔལ་གཉིས་མེད་རྡོ་རྗེས་མཛད་པ་རྫོགས་སོ། །རྒྱ་
གར་གྱི་མཁན་པོ་དཔལ་ཕྱག་ན་རྡོ་རྗེ་དང༌། བོད་ཀྱི་ལོ་ཙཱ་བ་རྨ་བན་
ཆོས་འབར་གྱིས་བསྒྱུར་བའོ། ། wiགལ་ག་དང་། ཚེ་
MỘT THÀNHPHỐ VÀ CÓ TIỀNMÁYT
i13 རྨ་ལོ་ཨཥེ་ཀ་ཏྰ་ཨེཎ་ཌ་ཆ
ནས་རྫས་3 གནམ་གང་
+ [2374 )- =={396S S € ཀྱཆགས་གཅར་

སྙིང་པོ་ཀུན་ལས་བཏུས་པའི་རབ་ཏུ་བྱེད་པ་བཞུགས་སོ།། 229.
་རྟཆེན་ལ་འོ་ཁ་རྨ །། ཌ་ཨྰཿར་སྐཚོ་གཞོརྫ་སྭཱ་རང་
༡༣།༩༦༡ ༄༅།།སྙིང་པོ་ཀུན་ལས་བཏུས་པའི་རབ་ཏུ་ ཿཎ་
ཏོ། ཀཌ་ཞ༞ཞྀ་བྱེད་པ་བཞུགས་སོ། །
ཅ་ཁན་ཡ།མ།།འཁང
ཤྲཱི་ཨཱ་ནནྡ་བཛྲས་མཛད།
༄༅། །རྒྱ་གར་སྐད་དུ། སརྦ་སཱ་ར་ས་མུཙྪ་ཡ་པྲ་ཀ་ར་ཎ། བོད་སྐད་
དུ༑ སྙིང་པོ་ཀུན་ལས་བཏུས་པའི་རབ་ཏུ་བྱེད་པ། བླ་མ་དང་སངས་
རྒྱས་ལ་ཕྱག་འཚལ་ལོ། །གང་དེ་དགའ་བའི་རང་བཞིན་གྱིས། །སྙིང་ལ་
བདེ་བྱེད་ཉམས་མྱོང་བ། །དེ་ཡང་ཀུན་ཏུ་རྟོག་པ་ཙམ།།འདོད་ཆགས་
བྲལ་བའི་དངོས་པོ་གང་། །དེ་ནི་གཅིག་པུ་སྲིད་རྒྱུའི་མཆོག །གང་ཞིག་
ཡིད་ཀྱིས་བསྐྱེད་པ་ཡིས། །རྣམ་པར་རྟོག་པ་གང་དག་ཀྱང་། །དེ་ཉིད་
རང་བཞིན་ཡིན་ཕྱིར་ཏེ། །སྣང་ཞིང་རྒྱུ་བ་འདི་དག་ལས། །མྱ་ངན་
འདས་པ་གཞན་དུ་ནི། །ཡོད་མིན་ཡུལ་ནི་ཅི་ལ་ཡང་། །རྣམ་པར་མི་
རྟོག་བདག་ཉིད་སེམས། །རྣམ་རྟོག་སྤངས་པ་དེ་བཞིན་ཏེ། །མྱ་ངན་
འདས་པ་ཞེས་བརྟག་གོ །གཉིས་མེད་མྱ་ངན་འདས་པ་མིན། །འཁོར་
བའང་མ་ཡིན་པ་ཁོ་ན། །སོ་སོར་འགོག་ཚིག་གང་ཡིན་དང༌། །སོ་སོར་
དགག་བྱར་འགེགས་པ་ཡི། །གསུམ་གྱི་དངོས་པོའང་མེད་པས་ན། །
གང་གིས་གང་ཞིག་ཇི་ལྟར་འགྲུབ། །ཡུལ་ནི་དངོས་མེད་གཉིས་ཡིན་ནོ།།
སོ་སོར་འགེགས་པའི་བྱེ་བྲག་གིས། །ནམ་མཁའི་མེ་ཏོག་ལ་སོགས་པས།།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། =
• 230 •
ཅིར་ཡང་མཐོང་ཞིང་རྒྱས་པ་བཞིན། །སྐྱེ་བ་མེད་པའི་རང་བཞིན་གྱིས།།
བདེན་པའི་དངོས་པོ་སྦྱིན་སྣང་བ། །རྣམ་རྟོག་སྟོབས་ལས་བསལ་བ་ལ།།
བུས་པའི་འབྲས་བུ་ངོ་མཚར་ཆེ། །ཇི་ལྟར་བྱིས་པ་བཀྲེས་པ་དག །སོར་
མོ་རང་གི་ཁར་བཅུག་ནས། །ནུ་ཞོ་འབབས་པ་ལྟ་བུར་ནི། །མཆིལ་མ་
འཐུངས་པས་ངུ་བ་མེད། །དེ་ལྟ་བས་ན་འབྲས་རྨོངས་པས། །མྱ་ངན་
འདས་ལ་སོགས་པར་བྱེད། །བདེ་བ་འཐོབ་པར་འདོད་པ་ཡི། །སོ་སོའི་
སྐྱེ་བོ་དེ་ཉིད་དམན། །འགྲོ་རྣམས་དེ་ལྟར་སྡུག་བསྔལ་བས། །འཐོབ་
པར་འགྱུར་བ་མི་མཉམ་སྟེ། །དུད་པ་ལས་བྱུང་མེ་ཡིས་ནི། །འོད་མ་
ཚིག་གྱུར་ཇི་བཞིན་ནོ། །ཆགས་དང་ཆགས་བྲལ་ཞེས་བྱ་བ། །རྣམ་པར་
སྤངས་ནས་མཉམ་བཞག་ན། །སྡུག་བསྔལ་མེད་ཅིང་བདེ་བ་མེད། །དེ་
ཉིད་མཐོང་བར་སོམ་ཉི་མེད། །སྙིང་པོ་ཀུན་ལས་བཏུས་པའི་རབ་ཏུ་
བྱེད་པ་སློབ་དཔོན་ཆེན་པོ་ཤྲཱི་ཨཱ་ནནྡ་བཛྲའི་ཞལ་སྔ་ནས་མཛད་པ་་་་་་
རྫོགས་སོ། །རྒྱ་གར་གྱི་མཁན་པོ་བཛྲ་པཱ་ཎི་དང༌། བོད་ཀྱི་ལོ་ཙཱ་བ་རྨ་
བན་ཆོས་འབར་གྱིས་བསྒྱུར་བའོ།། ༞ཆ། ༞ ༞་ཊིཾ
རཡོད། །ཆའི་༧ སྐ་ལ་ཌ །ཥོ་ཀརྟ་
ན་ན་ཆ་ཆ་ཆ་པ་།༠] En: ཞོ s[418=xpm/
ཆ Is ༞ ཌ་T་ཆIP༐{@nine་མཆུ་ཨ་འ
ཎྜི་སྒ08ཥ་ཀློ་༧༣།འnཏ་རp་བྷཻ་༞8m{ @
Imm ཨ་ཕོ་ཎི་ཨེཀ།ཋཎྜ་རྟ།|ཎPཀར་གྱི་ཤྀ=་mཋ s་

བདུད་རྩི་གྲུབ་པའི་རྩ་བ་ཞེས་བྱ་བ་བཞུགས་སོ།།
· 23] ;
གཡིའ །པ་ལྟར་ཡོ
༄༅། །བདུད་རྩི་གྲུབ་པའི་རྩ་བ་ཞེས་བྱ་བ་བཞུགས་སོ། །
སློབ་དཔོན་བིརླ་པས་མཛད།
༄༅། །རྒྱ་གར་སྐད་དུ། ཨམྲྀ་ཏ་གིདྡྷི་མཱ་ལ་ནཱ་མ། བོད་སྐད་དུ། བདུད་
རྩི་གྲུབ་པའི་རྩ་བ་ཞེས་བྱ་བ། དཔལ་ཧེ་རུ་ཀ་ལ་ཕྱག་འཚལ་ལོ། །སྤྱན་
གསུམ་རབ་ལྡན་དབུ་བཅད་སྐུ་མདོག་དམར། །འཆི་བའི་འཇིགས་སེལ་
རྣལ་འབྱོར་ཕོ་མོ་ཡི། །ཕྱག་རྒྱ་འཛིན་ཞིང་བིརླ་ཏིང་འཛིན་གྱིས། །སྐྱོབ་
མཛད་ཕྱག་རྒྱའི་ཞབས་ལ་བདག་འདུད་དོ། །རྒྱུད་རྣམས་ཀུན་ཏུ་སྦས་
པའི་དོན། །ཕྱག་རྒྱ་ཆེན་པོ་རྣམ་བཤད་བྱ། །མིང་ནི་གང་གིས་ཐོས་པ་
ལ༑ །ལྷ་རྣམས་ཀུན་གྱིས་བཀུར་སྟི་མཛད། །སྐྱེ་བ་བྱེ་བ་སྟོང་དག་ཏུ། །
ལེགས་ལས་རྒྱ་ཆེན་རྣམས་བྱས་པས། །དེ་ཐོབ་འཁོར་བའི་རྒྱ་མཚོ་ལས།།
ཕ་རོལ་དུ་ནི་རྣལ་འབྱོར་འགྲོ། །གཡོན་པའི་རྟིང་པས་བཤང་ལམ་
དགག །གཡས་པ་ཅུང་ཟད་བརྐྱང་བྱས་ལ། །མཐེབ་ཆེན་བོལ་གོང་ལག་
པས་གཟུང་། །སྙིང་ག་ལྐོག་མས་མནན་པ་ནི། །སྒོ་དགུ་དགག་པའི་སྦྱོར་
བའོ༑ །དེ་ཡིས་རྩ་གསུམ་དག་ལ་ནི། །རིམ་པ་བཞིན་དུ་བསྣུན་པར་བྱ། །
འདི་ནི་ལས་ཀྱི་ཕྱག་རྒྱའོ། །རྐང་པ་གཅིག་པར་སེམས་བསྡུ་ཞིང་། །རླུང་
རྣམས་གཅིག་ཏུ་བསྡུ་བྱས་ཏེ། །རླུང་གིས་བསྡམ་པ་བརྩམ་པར་བྱ། །ཉི་
ཟླ་གཉིས་ནི་གཅིག་པར་བྱ། །དེ་ལྟར་བྱས་ན་རླུང་ནི་འགག །འདི་ནི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
.232 .
དམ་ཚིག་ཕྱག་རྒྱའོ། །བཤང་ལམ་འཁོར་ལོ་གྱེན་དུ་ལྡོག །ཐིག་ལེ་སྒྲར་
བཅས་གྱེན་དུ་བསླང་། །རྩ་རྣམས་ཐམས་ཅད་རབ་ཏུ་གཡོ། །མཆོག་གི་
རྩ་ནི་གྱེན་དུ་འོང༌། །ལུས་ངག་ཡིད་གསུམ་སྦྱོར་བ་ཡིས། །སྐུ་གསུང་
ཐུགས་ནི་བསྒྲུབ་པར་བྱ། །གོམས་པ་བརྟན་པར་འགྱུར་བ་ཡིས། །རང་
གི་མེ་ནི་གསལ་བའོ།།ཕྱག་རྒྱ་འདི་ཡིས་ཐམས་ཅད་དུ། །རྣལ་འབྱོར་པ་
ནི་ངེས་པར་འགྲོ། །འདི་ནི་ཁ་སྦྱོར་སྦྱོར་བ་སྟེ། །རྩ་བའི་གདམས་པར་
འདོད་པའོ། །འདི་ནི་རླུང་གི་སྦྱོར་བ་ཡིན། །མཁས་པ་རྣམས་ཀྱིས་འདི་
བསྒྲུབ་པའོ། །ཕྱག་རྒྱ་གཉིས་སུ་ཤེས་པར་བྱ། །ཇི་བཞིན་སྡོམ་པའི་ཆོ་ག་
ཤེས༑ །ཛོ་ནི་ལྷ་མོའི་ཕྱག་རྒྱ་ཡིན། །ལིངྒའི་ཕྱག་རྒྱ་ལྷ་ཡིན་ནོ། །ཕོ་དང་
མོ་ཡི་སྦྱོར་བ་ལས། །ཕྱི་རོལ་དུ་ནི་སྐྱེ་བར་འགྱུར། །ཇི་བཞིན་སྦྱོར་བ་
འདི་གཉིས་ཀྱིས། །སྐྱེ་བ་ནང་དུ་གསད་པར་བྱ། །རྩ་ནི་བུད་མེད་
གཟུགས་ཅན་ཏེ། །སྐྱེས་པ་མེད་ན་འབྲས་བུ་མེད། །ཕྱག་རྒྱ་ཆེ་ན་སྡོམ་
པ་ཆེ། །དབྱེ་བ་མེད་ན་འབྲས་བུ་མེད། །རླུང་ནི་འཁོར་ལོ་གཅིག་ཏུ་
བསྡུ༑ །ཇི་སྲིད་སྡོམ་པ་བཞིན་དུ་ནི། །རྣལ་འབྱོར་པ་ཡིས་གཞིག་པར་
བྱ༑ །རང་གི་རླུང་སེམས་གཞིག་པར་བྱ། །སྦྱོར་བའི་རིམ་པས་གཞིག་
པར་བྱ། །རླུང་ནི་སྟོབས་དང་ལྡན་བྱས་ལ། །དབུ་མའི་སྒོ་རུ་གཞུག་པར་
བྱ༑ །འཁོར་ལོ་བཞི་པོ་རླུང་གིས་དབུག །ལག་གཉིས་ལིངྒའི་ཕྱག་རྒྱ་
བཅའ༑ །དེ་ནི་ས་ལ་བཞག་ནས་སུ། །རྐང་པའི་རྩེ་མོ་ས་ལ་གཟུག །བརླ་
ནི་བརྡབ་པར་བྱས་པ་ཡིས། །རླུང་གིས་རླུང་ནི་གཞིག་པར་བྱ། །རླུང་

བདུད་རྩི་གྲུབ་པའི་རྩ་བ་ཞེས་བྱ་བ་བཞུགས་སོ། ། • 233 •
གིས་རླུང་ལ་བརྡེག་པར་བྱ། །རླུང་གིས་རླུང་ནི་གསད་པར་བྱ། །རླུང་
གིས་ཡོངས་ལ་ཁྱབ་པ་ཡིས། །རླུང་གིས་དངོས་གྲུབ་ཐམས་ཅད་སྦྱིན། །
རླུང་གིས་འཆི་བ་མེད་པར་འགྱུར། །དེས་ནི་བདུད་རྩི་གྲུབ་པར་ནི། །
བིརླ་ང་ཡིས་ཡང་དག་བཤད། །ལེགས་པར་སྡོམ་པ་ལུས་ཀྱི་ལས། །རྡོ་རྗེ་
རླུང་རྩེ་བྱ་བ་ཡིས། །ལྷུན་པོ་ཡི་ནི་བར་དག་ཏུ། །དགུག་པའི་སྦྱོར་བ་
འདི་ཡིས་ནི། །ཚངས་སོགས་མདུད་པ་གཞིག་པར་བྱ། །ལྷུན་པོའི་སྟེང་
དུ་ལྷ་རྣམས་འགྲོ། །ལྷུན་པོ་དག་ནི་གཡོ་འགྱུར་ཏེ། །དེས་ནི་ཐམས་ཅད་
བརྒྱལ་བར་འགྱུར། །ཚངས་པ་ལ་སོགས་ལྷ་རྣམས་གསད། །དང་པོ་ཡི་
ནི་སྦྱོར་བ་ཡིས། །ཚངས་པའི་མདུད་པ་གཞིག་པར་བྱ། །དེ་ནས་དབང་
ཕྱུག་མདུད་པ་གཞིག །དེ་བཤིག་ནས་ནི་བིཌྰུ་གཞིག །དེ་ནས་གཏི་མུག་
ལ་སོགས་སྤང༌། །གཙུག་ཏོར་སྒོ་ནི་སྦས་པ་ལ། །རླུང་གིས་སྒོ་ནི་རྣམ་
པར་དབྱེ། །འདི་ནི་འབིགས་པ་ཆེན་པོའོ། །སྡོམ་པ་ཆེ་དང་འབིགས་པ་
ཆེ༑ །ཕྱག་རྒྱ་ཆེ་ནི་གསུམ་པ་ཡིན། །འདི་ནི་གསང་དབང་གསུམ་ཡིན་
ནོ༑ །འདི་དག་གིས་ནི་སྦྱོར་གྲུབ་གྲགས། །དེ་ཉིད་གསུམ་ནི་གང་རིག་
པས༑ །།དེས་ནི་འཇིག་རྟེན་གསུམ་རིག་གོ །གང་གིས་འདི་ལ་གོམས་
བྱས་ན། །ཐམས་ཅད་ཀྱི་ནི་མངའ་བདག་འགྱུར། །གསང་བ་ལྷ་ཡི་ལྷ་
རྣམས་དང༌། །མི་ཡི་བདག་པོའི་བདག་པོར་འགྱུར། །དབང་བསྐུར་
ཀུན་ལ་དབང་བ་ཡིན། །ཐམས་ཅད་མ་ལུས་ལྷགས་པར་འགྱུར། །དེས་
ན་ལྷ་རྣམས་ཀུན་གྱིས་དབང་། །ཆོས་ཀྱི་ཕྱག་རྒྱར་འདོད་པའོ། །ཕྱག་རྒྱ་

· 234 · ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཆེ་ལ་གོམས་པར་བྱ། །ཕྱག་རྒྱ་འདི་ལས་ཐམས་ཅད་འབྱུང༌། །གྲུབ་པ་
ཆེན་པོ་འབྱུང་བ་ཡིན། །ཕྱག་རྒྱ་ཆེན་པོ་གང་ཡིན་པ། །རྣམ་གཉིས་དེ་
ནི་དམ་པ་དང༌། །འཆི་བ་ལས་ནི་གྲོལ་བ་དང༌། །ལུས་སེམས་དག་ལ་
བདེ་བ་འབྱུང་། །སེམས་ལ་གནས་པ་ཙམ་གྱི་ཀྱང༌། །མངལ་དུ་སྐྱེ་བར་
མི་འགྱུར་རོ། །དང་པོའི་མིང་ནི་ཡི་གེ་ཡིན། །སྦྱོར་བ་ལྡན་པར་བཤད་
པར་བྱ། །དད་དང་ལྡན་པའི་སྦྱོར་བ་ཡིས། །རྣལ་འབྱོར་པ་ནི་ངེས་པར་
ནི༑ །ཕྱག་རྒྱ་ཆེན་པོ་འགྲུབ་པ་ཡིན། །ཕྱག་རྒྱ་ཆེན་པོ་བཤད་པར་བྱ། །
རྐང་པ་ལག་པ་བསྡམ་བྱས་ཏེ། །རླུང་ནི་ལན་གསུམ་འཐུངས་བྱས་ལ། །
རྩ་རྣམས་ཐམས་ཅད་འཐེན་པར་བྱ། །ལངས་པས་རྩ་རྣམས་གྱེན་དུ་
ཕྱོགས༑ །ནད་རྣམས་ཐམས་ཅད་བཅོམ་ནས་ནི། །ཕྱག་རྒྱ་ཆེན་པོའི་
དོན་ཡང་རྫོགས། །ཇི་ལྟར་ནམ་མཁའ་བར་སྣང་ལ། །སྤྲིན་ཚོགས་
འབར་བ་འཁྲིགས་པ་དེ། །རླུང་གི་ཤུགས་ཀྱིས་གཏོར་བ་ལྟར། །དེ་ལྟར་
ལུས་འདི་དག་ལ་ནི། །ནད་ཀྱིས་ཡོངས་སུ་གོས་གྱུར་ཀྱང༌། །ཐབས་ཀྱི་
རླུང་གིས་གཞོམ་པར་བྱ། །འདི་ནི་ཕྱག་རྒྱ་ཆེན་པོའོ། །ཛྙ་ཡེ་དྷ་ཡི་ཀརྨ་
ཡི༑ །ལག་པས་འབྱུང་བ་ལྔ་དག་ཀྱང་། །ལས་ཀྱི་བྱ་བས་མཉེ་བྱ་ཞིང་། །
བསྡམ་པ་ཆེན་པོས་གནས་པ་ཡི། །སྟོབས་ཀྱི་འཁོར་ལོ་འདི་ཡིས་ནི། །
སྟེང་དུ་ལྷ་ཡི་འཇིག་རྟེན་སྐྲག །ལག་པ་བརྐྱང་བསྐུམ་འདི་ཡིས་ནི། །
ཕྱོགས་བཞི་དག་ཀྱང་གཡོ་བར་བྱེད། །རྐང་པ་འོག་ཏུ་བརྐྱངས་པ་ཡིས།།
ཀླུ་རྣམས་ཐམས་ཅད་སྐྲག་པར་བྱེད། །དབང་པོ་ངལ་ཞིང་དུབ་པའི་ཚེ།།

བདུད་རྩི་གྲུབ་པའི་རྩ་བ་ཞེས་བྱ་བ་བཞུགས་སོ།།
• 235 *
རྩེ་གཅིག་སེམས་ཀྱི་ངང་ལ་གཞག །བསྡམ་པའི་སྦྱོར་བ་བཤད་པར་བྱ། །
རླུང་གིས་ལུས་ནི་འཛིན་པར་འགྱུར། །བསྡམ་པ་གཉིས་ནི་ཤེས་བྱ་སྟེ། །
ཇི་ལྟར་ཐིག་ལེ་གནས་པ་དང༌། །ཛོ་ནི་བྷ་དྷའི་ལྷ་མོ་ཡིན། །མགྲིན་པ་
བསྡམ་པ་ལྷ་ཡིན་ནོ། །དགའ་བ་ཅན་དང་བུམ་པ་ཅན། །ཕྱག་རྒྱ་གཟུང་
བ་རྣམ་པར་བྱ། །ལྷ་དང་ལྷ་མིན་ཀུན་ལ་གསང༌། །རྣལ་འབྱོར་བསྡམ་
པར་བྱ་བ་ཡིས། །དབུ་མའི་སྒོ་རུ་གཏད་པར་བྱ། །ལམ་གསུམ་རྣམ་པར་
བཀག་བྱས་ལ། །རླུང་ནི་ནང་དུ་གཟུང་བར་བྱ། །སྲོག་གི་རླུང་ཡང་བླན་
པར་བྱ། །དེ་ལྟར་བྱས་པས་འོག་ཏུ་འབབས། །སྐད་ཅིག་ཉིད་ལ་བསྡམ་
པར་བྱ། །སྟེང་འོག་རླུང་གི་སྦྱོར་བ་ཡིས། །མཉམ་པའི་རླུང་དང་བསྲེ་
བར་བྱ། །དེས་ནི་གྱེན་དུ་བསྐྱོད་པར་བྱ། །བཤང་ལམ་བསྡམས་པ་དང་
ལྡན་པས། །རླུང་ནི་རྣམ་པར་བསྐུམ་པ་དང༌། །གྱེན་དུ་བསླང་བར་བྱས་
པ་ཡིན། །འཁྲུལ་འཁོར་དང་ནི་རླུང་སྦྱོར་གྱིས། །དགྲམ་དང་རབ་ཏུ་
བརྟན་པར་བྱ། །ཟུང་འཇུག་ལམ་གསུམ་བསྒོམ་པར་བྱ། །འདི་ལྟར་མི་
ཡི་ལུས་ལ་ནི། །གྲུབ་པའི་ལམ་ནི་རབ་གསལ་བ། །ཉམས་མྱོང་སྐྱེ་ཞིང་
ལུས་རྒྱས་འགྱུར། །རྒས་པར་ཡང་ནི་མི་འགྱུར་རོ། །རྩ་རྣམས་རྒྱུན་ནི་
འབབས་པ་དང༌། །རྟག་པར་འོག་ཏུ་འགྲོ་བ་དེ། །བསྡམ་པ་ཆེན་པོ་
འདི་ཡིས་ནི། །རྣམ་པར་ལོག་པར་འགྱུར་བ་ཡིན། །གཤིས་ནི་ཐུར་དུ་
འགྲོ་བ་ཡིན། །ཡུར་བའི་ནང་དུ་ཆུ་འབབས་པ། །དེ་ནི་བསྡམས་པས་
ལྡོག་པར་འགྱུར། །དེ་བཞིན་ནང་གི་ལུས་ལ་ཡང༌། །ལུས་ཀྱི་ཕྱི་རོལ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།· 236 -
འགྲོ་བ་དེ། །རྣལ་འབྱོར་རྟག་ཏུ་ཤེས་པར་བྱ། །ལུས་ཀྱི་རྩ་ནི་མ་ལུས་པ ༎
འདིས་ནི་སྡོམ་པར་རབ་ཏུ་གྲགས། །སྡམ་པ་འདི་ཡི་མཐུ་ཡིས་ནི། །ལྷ་
རྣམས་ཀུན་ཀྱང་གསལ་བར་འགྱུར། །དེ་ལྟར་ཕྱག་རྒྱ་བཞི་ཡིས་ནི། །
ལམ་གསུམ་རྣམ་པར་བཀག་པའོ། །ལམ་གཅིག་པོ་ནི་གསལ་བའོ། །
གྲུབ་པ་ལྷ་ཡི་ལམ་དུ་འགྲོ། །སྐྱེ་དང་འཆི་བའི་ལམ་གཉིས་པོ། །འོག་གི་
ལམ་དུ་བཤད་པ་ཡིན། །བསོད་ནམས་དང་ནི་སྡིག་རྒྱུ་ཡིས། །དེ་ཕྱིར་
སྐྱོན་གཉིས་རྣམ་པར་སྤང༌། །རླུང་གི་དེ་ཉིད་བུམ་པ་ཅན། །དེ་ནི་རབ་
ཏུ་མཉམ་པར་བྱ། །སྟེང་གི་ལམ་དུ་རྣམ་བྱས་ལ། །རླུང་དང་ལྷན་ཅིག་
སྦྱོར་བ་ཡིས། །བསྡམས་པས་ཆུ་རྒྱུན་འགག་པ་ལྟར། །འགྲོ་བ་ཐམས་
ཅད་སྣམ་པར་འགོག །དེས་ན་དེ་ཡི་བཀའ་དྲིན་གྱིས། །ཛོ་ནི་བསྡམ་པ་
ཞེས་གྲགས་སོ། །གྲུབ་པའི་ལམ་དང་ཡང་དག་ལྡན། །མི་ནི་འགྱུར་ཏེ་
གཞན་དུ་མིན། །ཕྱག་རྒྱ་འདི་ནི་ཤེས་པ་ཡིས། །དྲེགས་པ་ཡོད་ཀྱང་དོན་
དང་ལྡན། །དེས་ནི་ཐམས་ཅད་ཤེས་པ་ཡིན། །བདུད་རྩི་གྲུབ་པའི་རྩ་བ་
ཞེས་བྱ་བ་སློབ་དཔོན་ཆེན་པོ་བིརླ་པས་མཛད་པ་རྫོགས་སོ། །རྒྱ་གར་
གྱི་མཁན་པོ་རྣལ་འབྱོར་པ་ལས་གྲུབ་པ་ཐོབ་པའི་རྒྱ་གར་ཨེ་དེ་ཝས་་་་་་
བསྐྱུར་བའོ།།
མཉན་རྒྱ་ཆུ་འ་རྟ་ཡི་ལྷ །ནང
སྤྱོད་ས་གཞན་

༄༅། །ཕྱག་རྒྱ་ཆེན་པོའི་མན་ངག་བཞུགས་སོ། །
+ 237 •
ཉི་ཟླ་རིར་ལོ་མ་ཐོ།། ཡུག མོ་འའེ་ཕྱོགཔ་ནང་མངྒ་དྷཎྚ
སྐོལ་ལོ།:༄༅། །ཕྱག་རྒྱ་ཆེན་པོའི་མན་ངག་བཞུགས་སོ། ། ན
སོ་ཆགས བ ནཔ
25བླ་མ་ཏིལླི་པས་མཛད།
༄༅། །རྒྱ་གར་སྐད་དུ། མ་ཧཱ་མུ་དྲ་ཨུ་པ་དེ་ཤཾ། བོད་སྐད་དུ། ཕྱག་རྒྱ་
ཆེན་པོའི་མན་ངག དཔལ་ལྡན་ལྷན་ཅིག་སྐྱེས་པ་ལ་ཕྱག་འཚལ་ལོ། །
ཕྱག་རྒྱ་ཆེན་པོ་བསྟན་དུ་མེད་གྱུར་ཀྱང་། །དཀའ་བ་སྤྱོད་ཅིང་བླ་མ་ལ་
གུས་པས། །སྡུག་བསྔལ་བཟོད་ལྡན་བློ་ལྡན་ནཱ་རོ་པ། །སྐལ་ལྡན་ཁྱོད་ཀྱི་
སྙིང་ལ་འདི་ལྟར་བྱོས། །ཀྱེ་ཧོཿ འཇིག་རྟེན་ཆོས་ལ་ལེགས་ལྟོས་དང༌། །
རྟག་མི་ཐུབ་སྟེ་རྨི་ལམ་སྒྱུ་མ་འདྲ། །རྨི་ལམ་སྒྱུ་མ་དོན་ལ་ཡོད་མ་ཡིན། །
དེས་ན་སྐྱོབ་སྐྱེད་འཇིག་རྟེན་བྱ་བ་ཐོང༌། །འཁོར་ཡུལ་ཉེ་འབྲེལ་ཆགས་
སྡང་ཀུན་ཆོད་ལ། །གཅིག་པུར་ནགས་འདབ་རི་ཁྲོད་དགོན་པར་
སྒོམས༑ །བསྒོམ་དུ་མེད་པའི་ངང་ལ་གནས་པར་གྱིས། །ཐོབ་མེད་ཐོབ་
ན་ཕྱག་རྒྱ་ཆེན་པོ་ཐོབ། །འཁོར་བའི་ཆོས་འདི་དོན་མེད་སྡུག་བསྔལ་
རྒྱུ༑ །བྱས་ཆོས་སྙིང་པོ་མེད་པས་དོན་དམ་སྙིང་པོར་ལྟོས། །བློ་ཡི་ཆོས་
ཀྱིས་བློ་འདས་དོན་མི་མཐོང༌། །བྱས་པའི་ཆོས་ཀྱིས་བྱར་མེད་དོན་མི་
རྙེད༑ །བློ་ཡི་ཆོས་ཀྱིས་བློ་འདས་དོན་མི་མཐོང་། །བྱས་པའི་ཆོས་ཀྱིས་
བྱར་མེད་དོན་མི་རྙེད། །བློ་འདས་བྱར་མེད་དོན་དེ་འཐོབ་འདོད་ན། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
• 238 *
རང་སེམས་རྩད་ཆོད་རིག་པ་གཅེར་བུར་ཞོག །རྟོག་པ་དྲི་མའི་ཆུ་དེ་
དྭངས་སུ་ཆུག །སྣང་བ་དགག་སྒྲུབ་མི་བྱ་རང་སོར་ཞོག །སྤང་བླང་
མེད་ན་ཕྱག་རྒྱ་ཆེན་པོར་གྲོལ། །དཔེར་ན་ལྗོན་ཤིང་ཡལ་ག་ལོ་འདབ་
རྒྱས༑ །རྩ་བཅད་ཡལ་ག་ལོ་འདབ་ཁྲི་འབུམ་བསྐམས། །དཔེར་ན་
བསྐལ་སྟོང་བསགས་པའི་མུན་པ་ཡང༌། །སྒྲོན་མེ་གཅིག་གིས་མུན་པའི་
ཚོགས་རྣམས་སེལ། །དེ་བཞིན་རང་སེམས་འོད་གསལ་སྐད་ཅིག་གིས། །
བསྐལ་པར་བསགས་པའི་སྡིག་སྒྲིབ་མ་ལུས་སེལ། །བློ་དམན་སྐྱེ་བོ་དོན་
ལ་མི་གནས་ན། །རླུང་གི་གནད་གཟུང་རིག་པ་གཅུད་ལ་བོར། །ལྟ་
སྟངས་དང་ནི་སེམས་འཛིན་དུ་མ་ཡིས། །རིག་པ་ངང་ལ་མི་གནས་བར་
དུ་གཅུན། །དཔེར་ན་ནམ་མཁའི་དཀྱིལ་ནི་བརྟག་བྱས་ན། །མཐའ་
དང་དབུས་སུ་འཛིན་པ་འགག་པར་འགྱུར། །དེ་བཞིན་སེམས་ལ་
བརྟག་བྱས་ན། །རྣམ་རྟོག་ཚོགས་འགགས་རྟོག་མེད་གནས་གྱུར་ནས། །
བླ་མེད་བྱང་ཆུབ་སེམས་ཀྱི་རང་བཞིན་མཐོང་། །དཔེར་ན་ས་རླངས་
སྤྲིན་ནི་ནམ་མཁར་དེངས། །གར་ཡང་སོང་མེད་གར་ཡང་གནས་པ་
མེད༑ །དེ་བཞིན་སེམས་ལས་བྱུང་བའི་རྟོག་ཚོགས་ཀྱང་། །རང་སེམས་
མཐོང་བས་རྟོག་པའི་རྦ་རླབས་དེངས། །དཔེར་ན་ནམ་མཁའ་ཁ་དོག་
དབྱིབས་ལས་འདས། །དཀར་ནག་དག་གིས་གོས་མེད་འགྱུར་བ་མེད། །
དེ་བཞིན་རང་སེམས་ཁ་དོག་དབྱིངས་ལས་འདས། །དགེ་སྡིག་དཀར་
ནག་ཆོས་ཀྱིས་གོས་མི་འགྱུར། །དཔེར་ན་གསལ་དག་ཉི་མའི་སྙིང་པོ་

༄༅།།ཕྱག་རྒྱ་ཆེན་པོའི་མན་ངག་བཞུགས་སོ། ། ་• 7339 •
དེ༑ །བསྐལ་པ་སྟོང་གི་མུན་པས་སྒྲིབ་མི་འགྱུར། །དེ་བཞིན་རང་སེམས་
སྙིང་པོ་འོད་གསལ་དེ། །བསྐལ་པའི་འཁོར་བས་སྒྲིབ་པར་མི་ནུས་སོ། །
དཔེར་ན་ནམ་མཁའ་སྟོང་པར་ཐ་སྙད་རབ་བརྟགས་ཀྱང་། །ནམ་
མཁའ་ལ་ནི་འདི་འདྲ་བརྗོད་དུ་མེད། །དེ་བཞིན་རང་སེམས་འོད་
གསལ་བརྗོད་གྱུར་ཀྱང་། །བརྗོད་པས་འདི་འདྲར་གྲུབ་ཅེས་གདགས་
གཞི་མེད། །དཔེར་ན་ནམ་མཁའ་གང་གིས་གང་ལ་བརྟེན། །དེ་བཞིན་
རང་སེམས་ཕྱག་ཆེན་བརྟེན་ཡུལ་མེད། །མ་བཅོས་གཉུག་མའི་ངང་དུ་
གློད་ལ་ཞོག །བཅིངས་པ་གློད་གྱུར་གྲོལ་བར་ཐེ་ཚོམ་མེད། །དེ་ལྟར་
སེམས་ཀྱི་རང་བཞིན་ནམ་མཁའ་འདྲ། །ཆོས་རྣམས་མ་ལུས་དེ་རུ་མ་
འདུས་མེད། །ལུས་ཀྱི་བྱ་བ་ཡོངས་ཐོང་རྣལ་མར་ཞོག །ངག་གིས་སྨྲ་
བརྗོད་མ་མང་བྲག་ཅ་འདྲ།།ཡིད་ལ་མི་སེམས་ལ་བཟླའི་ཆོས་ལ་ལྟོས། །
ལུས་ལ་སྙིང་པོ་མེད་པས་སྨྱུག་སྡོང་འདྲ། །སེམས་ནི་ནམ་མཁའི་དཀྱིལ་
ལྟར་བསམ་ཡུལ་འདས། །དེ་དང་བཏང་གཞག་མེད་པར་གློད་ལ་ཞོག །
སེམས་ལ་གཏད་སོ་མེད་ན་ཕྱག་ཆེན་ཡིན། །དེ་ལ་གོམས་པས་བླ་མེད་
བྱང་ཆུབ་ཐོབ། །དམིགས་པའི་ཡུལ་མེད་སེམས་ཀྱི་རང་བཞིན་གསལ། །
བགྲོད་པའི་ལམ་མེད་སངས་རྒྱས་ལམ་སྣ་ཟིན། །བསྒོམ་མེད་གོམས་
པས་བླ་མེད་བྱང་ཆུབ་ཐོབ། །གཟུང་འཛིན་ཀུན་འདས་ལྟ་བའི་རྒྱལ་པོ་
ཡིན༑ །ཡེངས་པ་མེད་ན་སྒོམ་པའི་རྒྱལ་པོ་ཡིན། །བྱ་རྩོལ་མེད་ན་སྤྱོད་
པའི་རྒྱལ་པོ་ཡིན། །རེ་དོགས་མེད་ན་འབྲས་བུ་མངོན་དུ་འགྱུར། །ཀུན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 240 *
གཞི་སྐྱེ་མེད་བག་ཆགས་སྒྲིབ་གཡོགས་བྲལ། །མཉམ་རྗེས་མི་བྱ་སྐྱེ་མེད་
སྙིང་པོར་ཞོག །སྣང་བ་རང་སྣང་བློ་ཡི་ཆོས་རྣམས་ཟད། །མུ་མཐའ་
ཡོངས་གྲོལ་ལྟ་བའི་རྒྱལ་པོ་མཆོག །མུ་མེད་གཏིང་ཡངས་སྒོམ་པའི་
རྒྱལ་པོ་མཆོག །བྱར་མེད་རང་གནས་སྤྱོད་པའི་རྒྱལ་པོ་མཆོག །རེ་མེད་
རང་གནས་འབྲས་བུའི་རྒྱལ་པོ་མཆོག །ལས་ནི་དང་པོ་གཅོང་རོང་ཆུ་
དང་འདྲ། །བར་དུ་ཆུ་བོ་གངྒཱ་དལ་གྱིས་འབབས། །ཐ་མ་ཆུ་བྲན་མ་བུ་
ཕྲད་པ་འདྲ། །སྔགས་སུ་སྨྲ་དང་ཕ་རོལ་ཕྱིན་པར་སྨྲ། །འདུལ་བའི་སྡེ་
སྡོད་ལ་སོགས་ཆོས་རྣམས་དང་། །རང་རང་གཞུང་དང་གྲུབ་པའི་
མཐའ་ཡིས་ཀྱང་། །འོད་གསལ་ཕྱག་རྒྱ་ཆེན་པོ་མཐོང་མི་འགྱུར། །ཡིད་
ལ་མི་བྱེད་ཞེ་འདོད་ཀུན་དང་བྲལ། །རང་བྱུང་རང་ཞི་ཆུ་ཡི་རྦ་རླབས་
འདྲ༑ །ཞེས་འདོད་བྱུང་བས་འོད་གསལ་མ་མཐོང་བསྒྲིབས། །རྟོགས་
པས་བསྲུང་སྡོམ་དམ་ཚིག་དོན་ལས་ཉམས། །མི་གནས་མི་དམིགས་
དོན་ལས་མི་འདའ་ན། །དམ་པ་ཉམས་མེད་མུན་པའི་སྒྲོན་མེ་ཡིན། །ཞེ་
འདོད་ཀུན་བྲལ་མཐའ་ལ་མི་གནས་ན། །སྡེ་སྣོད་ཆོས་རྣམས་མ་ལུས་
མཐོང་བར་འགྱུར། །དོན་འདིར་གཞོལ་ན་འཁོར་བའི་བཙོན་ལས་
ཐར༑ །དོན་འདིས་མཉམ་བཞག་མ་རིག་སྡིག་སྒྲིབ་སྲེག །བསྟན་པའི་
སྒྲོན་མེ་ཞེས་སུ་བཤད་པ་ཡིན། །དོན་འདིར་མི་མོས་སྐྱེ་བོ་བླུན་པོ་
རྣམས༑ །འཁོར་བའི་ཆུ་བོས་རྟག་ཏུ་ཁྱེར་བར་ཟད། །ངན་སོང་སྡུག་
བསྔལ་མི་བཟོད་སྙིང་རེ་རྗེ། །སྡུག་བསྔལ་ཐར་འདོད་བླ་མ་མཁས་པ་

༄༅།།ཕྱག་རྒྱ་ཆེན་པོའི་མན་ངག་བཞུགས་སོ།། 241
བསྟེན༑ །བྱིན་རླབས་ཞུགས་པས་རང་སེམས་གྲོལ་བར་འགྱུར། །ལས་རྒྱ་
བསྟེན་ན་བདེ་སྟོང་ཡེ་ཤེས་འཆར། །ཐབས་དང་ཤེས་རབ་བྱིན་རླབས་
སྙོམས་པར་ཞུགས། །དལ་བར་དབབ་ཅིང་བསྐྱིལ་བཟློག་དྲང་བ་དང་། །
གནས་སུ་བསྐྱལ་དང་ལུས་ལ་ཁྱབ་པར་བྱ། །དེ་ལ་ཞེན་མེད་བདེ་སྟོང་
ཡེ་ཤེས་འཆར། །ཚེ་རིང་སྐྲ་དཀར་མེད་ཅིང་ཟླ་ལྟར་རྒྱས། །བཀྲག་
མདངས་གསལ་ཞིང་སྟོབས་ཀྱང་སེང་གེ་འདྲ། །ཐུན་མོང་དངོས་གྲུབ་
མྱུར་ཐོབ་མཆོག་ལ་གཞོལ། །ཕྱག་རྒྱ་ཆེན་པོ་གནད་ཀྱི་གདམས་ངག་
འདི༑ །འགྲོ་བ་སྐལ་ལྡན་སྙིང་ལ་གནས་པར་ཤོག །རྗེ་ཏིལླི་པས་ནཱ་རོ་པ་
ལ་ཆུ་བོ་གངྒཱའི་འགྲམ་དུ་གསུངས་པ་རྫོགས་སོ།། "37 ཏ་ཀ་
ཤུ་ཅན །| ནས་ཀྱང་ཁམ་ཆརྔ་ཊའུ་རྟ་ལན་ཤཙུག་ལ་རྨ་ཌ །
རྟཚོ ཨ་ཤཎ་ཞའགྲོཌའོ་ལོ ༢ཎ་གྲོལ་ནཱ་རི་ན་
ཡི་ངོ་ཤའི་ཆུ་གྲུངས་གཏུག་མ་ཀྱི་རྟ་རྣན PREWE
ལ་ཉའི་བློ། ཥཌཔ ཎ། རྗོ ཌ་ཆ ༠ ལ་འབྱམས་ནི་
ཙ་ཁག་མི་མོ་ཞཞི་ཁུངས།། ཨོཾ་ཎཿམ ར་རྟེན
གར་ལས། ཤག། རོ་མ་གླ་ལ །? mal!ns།x རོ་]m་ཟིན་ཙཋལརོ
=neS[ [C ]HTPHP TE
ཐོའི་ཤ། ཤཁ་མི་སྔར་ལམ།ཤ་ཥྭཙམ་ཏྟཾ་ཊ་ར་ཨ་མ་ཡོ
རྡོ་། ། འཆོ་མ་ཤེས་བྱ་ལ་བྱས)མོ་བཤད་མོདང་སྐུ་ལྡོང་ལོ་༼ཆུ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།.242 .
མི་FnITYPLBE ==IBW1Pagengn =ཕྲག་
༄༅། །ཕྱག་རྒྱ་ཆེན་པོའི་ཚིག་བསྡུས་པ་བཞུགས་སོ། །
FR
1:|:|:ཀྱངཔ1:|:ཀ 1:|:|:ཀུན ན
པཎ་ཆེན་ནཱ་རོ་པས་མཛད།
༄༅།།རྒྱ་གར་སྐད་དུ། མ་ཧཱ་མུ་དྲ་སཉྩ་མི་ཐཱ། བོད་སྐད་དུ། ཕྱག་རྒྱ་
ཆེན་པོའི་ཚིག་བསྡུས་པ། བདེ་ཆེན་ངང་ལ་ཕྱག་འཚལ་ལོ། །དང་པོ་སྣང་
བ་ཕྱག་རྒྱ་ཆེན་པོའི་དོན་དུ་གསུངས་པ། ཕྱག་རྒྱ་ཆེན་པོར་བརྗོད་བྱ་བ། །
ཆོས་རྣམས་ཐམས་ཅད་རང་གི་སེམས། །ཕྱི་རོལ་དོན་མཐོང་འཁྲུལ་
པའི་བློ། །རྨི་ལམ་བཞིན་ཏེ་ངོ་བོས་སྟོང༌། །གཉིས་པ་རིག་པ་ཕྱག་རྒྱ་ཆེན་
པོའི་དོན་དུ་གསུངས་པ། སེམས་ཀྱང་དྲན་རིག་འགྱུ་བ་ཙམ། །རང་བཞིན་
མེད་དེ་རླུང་གི་རྩལ། །ངོ་བོས་སྟོང་པ་ནམ་མཁའ་འདྲ། །ཆོས་ཀུན་
མཁའ་འདྲར་མཉམ་གནས་པའོ། །གསུམ་པ་ཟུང་འཇུག་ཕྱག་རྒྱ་ཆེན་པོའི་
དོན་དུ་གསུངས་པ། ཕྱག་རྒྱ་ཆེ་ཞེས་བརྗོད་པ་ནི། །རང་གི་ངོ་བོས་བསྟན་
དུ་མེད། དེ་ཕྱིར་སེམས་ཀྱི་དེ་བཞིན་ཉིད། །ཕྱག་རྒྱ་ཆེན་པོའི་ངང་ཉིད་
དོ༑ །དེ་ལྟར་སྣང་བ། རིག་པ། ཟུང་འཇུག་གསུམ་གྱི་ལྟ་བ་ཕྱག་རྒྱ་ཆེན་པོ་བསྟན་པ་
ལ༑ སླར་ཡང་སྒོམ་པ་ཕྱག་རྒྱ་ཆེན་པོ་ལ་གསུམ་གྱི། དང་པོ་གནས་ལུགས་ཕྱག་རྒྱ་
ཆེན་པོའི་དོན་དུ་གསུངས་པ། དེ་ལ་བཅོས་ཤིང་བསྒྱུར་དུ་མེད། །གང་གིས་
དེ་ཉིད་མཐོང་རྟོགས་ན། །སྣང་སྲིད་ཐམས་ཅད་ཕྱག་རྒྱ་ཆེ། །ཆོས་སྐུ་

ཕྱག་རྒྱ་ཆེན་པོའི་ཚིག་བསྡུས་པ་བཞུགས་སོ། ། • 743 •
ཁྱབ་གདལ་ཆེན་པོར་བས། །འདི་ན་ས་བཅད་གཉིས་པའི་མཆན་མི་སྣང་།
རང་བཞིན་མ་བཅོས་ལྷུག་པར་གཞག །བསམ་དུ་མེད་པ་ཆོས་ཀྱི་སྐུ། །
མ་བཙལ་བཞག་ན་སྒོམ་པ་སྟེ། །བཙལ་ཞིང་སྒོམ་པ་འཁྲུལ་པའི་བློ། །
གསུམ་པ་རྟོགས་ཚུལ་ཕྱག་རྒྱ་ཆེན་པོའི་དོན་དུ་གསུངས་པ། མཁའ་དང་ཆོ་
འཕྲུལ་ཇི་ལྟ་བར། །བསྒོམ་དང་མི་སྒོམ་གཉིས་མེད་པས། །བྲལ་དང་མ་
བྲལ་ག་ལ་ཡོད། །རྣལ་འབྱོར་པས་ནི་དེ་ལྟར་རྟོགས། །སླར་ཡང་སྤྱོད་པ་
ཕྱག་རྒྱ་ཆེན་པོ་ལ་གསུམ་གྱི། དང་པོ་རང་གྲོལ་ཕྱག་རྒྱ་ཆེན་པོའི་དོན་དུ་གསུངས་
པ༑ དགེ་དང་སྡིག་པའི་ལས་རྣམས་ཀུན། །དེ་ཉིད་ཤེས་པས་གྲོལ་བར་
འགྱུར། །ཉོན་མོངས་ཡེ་ཤེས་ཆེན་པོ་སྟེ། །ནགས་ལ་མེ་བཞིན་རྣལ་
འབྱོར་གྲོགས། །གཉིས་པ་རོ་སྙོམས་ཕྱག་རྒྱ་ཆེན་པོའི་དོན་དུ་གསུངས་པ། འགྲོ་
དང་འདུག་དུས་ག་ལ་ཡོད། །དགོན་པར་ཕྱིན་ན་བསམ་གཏན་ཅི། །དེ་
ཉིད་མ་རྟོགས་གང་གིས་ཀྱང་། །གནས་སྐབས་ཙམ་ལས་གྲོལ་མི་འགྱུར།།
གསུམ་པ་དབྱེར་མེད་ཕྱག་རྒྱ་ཆེན་པོའི་དོན་དུ་གསུངས་པ། དེ་ཉིད་རྟོགས་ན་
གང་གིས་འཆིང་། །ངང་ལ་མ་ཡེངས་གནས་པ་ལས། །མཉམ་པར་
བཞག་དང་མ་བཞག་ཅེས། །གཉེན་པོས་བཅོས་ཤིང་བསྒོམ་དུ་མེད། །
སླར་ཡང་འབྲས་བུ་ཕྱག་རྒྱ་ཆེན་པོ་ལ་གསུམ་གྱི། དང་པོ་སྣང་སྲིད་ཕྱག་རྒྱ་ཆེན་
པོའི་དོན་དུ་གསུངས་པ། འདི་ལ་གང་ཡང་མ་གྲུབ་སྟེ། །སྣང་བ་རང་གྲོལ་
ཆོས་ཀྱི་དབྱིངས། །རྟོག་པ་རང་གྲོལ་ཡེ་ཤེས་ཆེ། །གཉིས་མེད་མཉམ་པ་
ཆོས་ཀྱི་སྐུའོ། །གཉིས་པ་འཁོར་འདས་ཕྱག་རྒྱ་ཆེན་པོའི་དོན་དུ་གསུངས་པ། ཆུ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
* ?44 *
བོ་ཆེན་པོའི་རྒྱུན་འབབས་ལྟར། །ཇི་ལྟར་སྤྱད་ཀྱང་དོན་དང་ལྡན། །
འདི་ནི་རྟག་ཏུ་སངས་རྒྱས་ཉིད། །འཁོར་བ་ཡུལ་མེད་བདེ་བ་ཆེའོ། །
གསུམ་པ་མཐར་ཐུག་ཕྱག་རྒྱ་ཆེན་པོའི་དོན་དུ་གསུངས་པ། ཆོས་རྣམས་རང་
རང་ངོ་བོས་སྟོང༌། །སྟོང་པར་འཛིན་བློ་རང་སར་དག།བློ་བྲལ་ཡིད་ལ་
མི་བྱེད་པ། །འདི་ནི་སངས་རྒྱས་ཀུན་གྱི་ལམ། །མཐར་གདམས་ཤིང་བསྔོ་
བར་གསུངས་པ།སྐལ་བ་རབ་ཏུ་གྱུར་པ་ལ། །བདག་གིས་སྙིང་གཏམ་ཚིག་
ཏུ་བསྡེབས། །འདི་ཡིས་འགྲོ་བ་མ་ལུས་པ། །ཕྱག་རྒྱ་ཆེ་ལ་གནས་པར་
ཤོག །མཁས་པ་ཆེན་པོ་ནཱ་རོ་པའི་ཞལ་སྔ་ནས་མར་པ་ཆོས་ཀྱི་བློ་གྲོས་
པ་པུཥྤ་ཧ་རིར་གནང་བའོ། །ཤུ་བྷཾ་མསྟུ་སརྦ་ཛཱ་ག་ཏཾ། །དེ་ལྟར་ཤློ་ཀ་
བཅུ་གསུམ་གྱིས་ཕྱག་ཆེན་མ་ལུས་པར་བསྡུས་ཏེ་བསྟན་པ་ནི་དམིགས་
དབྱེ་བ་དོན་དང་མཐུན་པར་བྱས་ཀྱི། ཞིབ་ཏུ་ནི་ཞལ་ལས་ཤེས་པར་
བྱའོ༑ །འཁྲུགས་པ་རྣམས་ལ་ཡིད་བརྟེན་མི་བྱ་ལ། འདི་དཔེ་རྙིང་དག་
པ་རྣམས་ལྟར་བྲིས་པ་ཡིན་པས་བཅོས་པར་མི་བསམ་མོ། །
ན
appre
Paper
ཙ 9མོག་ཨ ། ཚོ་ཤ་ཥོ་བྷོ་སྐོང་བ ། ལེང་་གྱི་ཤ་ཚེ་
ཡུང །ཨཨོ།། སོ

བདག་བྱིན་གྱིས་རློབ་པའི་རིམ་པ་བཞུགས་སོ།། "245 "
ཟྭ་ཌོ་ཆ་ལ་༽
༄༅། །བདག་བྱིན་གྱིས་རློབ་པའི་རིམ་པ་བཞུགས་སོ། །
* #n ཚ་་ཁ་ས་། ་དགས་
INNER T
༄༅། །རྒྱ་གར་སྐད་དུ། སྭ་ཨདྷིཥྛ་ན་ཀྲ་མ། བོད་སྐད་དུ། རང་བྱིན་
གྱིས་རློབ་པའི་རིམ་པ། དཔལ་རྡོ་རྗེ་སེམས་དཔལ་ལ་ཕྱག་འཚལ་ལོ། །
བདག་ལ་བྱིན་གྱིས་རློབ་པའི་ཆ་ཡི་ཁྱད་པར་བསྟན་པས་སྤྲུལ་པ་སྒྱུ་་་
མའི་བདག །དཔལ་ལྡན་རྡོ་རྗེ་སྒེག་མོ་ཉིད་ལ་ལྷག་པར་རོལ་པའི་རོ་
གང་ཅི་ཡང་རུང་། །རྡོ་རྗེ་བདུད་རྩིའི་དཔལ་ལྡན་གང་ལ་གང་གིས་
བསྟོད་པ་དེ་ལྟའང་འཁྲུལ་པའི་རང་བཞིན་ན། །ཇི་ལྟར་བརྗོད་དེ་འདི་
ལས་གཞན་སུ་བཅོམ་ལྡན་དེ་ལ་ཀུན་ནས་ཕྱག་འཚལ་ལོ། །གང་ཡང་
མངོན་དགའི་རྒྱལ་བའི་སྐུ་མཛེས་གཅིག་པུ་ཉིད།  ཿ །སུ་ཡང་མཁས་
རྣམས་སྙིང་གར་གཉིད་སད་མི་འགྱུར་བ། །གང་ཞིག་ཤར་བས་མཉམ་
པའི་དུས་ན་དབང་པོ་དང་། །ཡུལ་རྣམས་བཅས་པར་ནུབ་པ་དེ་ལ་
ཕྱག་འཚལ་ལོ། །གང་ལས་སྤྲོས་པ་དཔལ་ལྡན་བདེ་བའི་རང་བཞིན་རྡོ་
རྗེའི་མཚོན་འཛིན་ཞིང་། །གང་ཞིག་ཆ་བྱད་སྤྲོས་བྲལ་དྲི་མེད་ཤེས་རབ་
རང་བཞིན་ཀུན་ཏུ་འགྲོ། །དཔག་བསམ་ལྕུག་མས་མངོན་མཚུངས་
གནས་གསུམ་ཉོན་མོངས་དྲྭ་བ་གཅོད་པ་གང༌། །དཔལ་ལྡན་རྡོ་རྗེའི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།246 *
ཚིག་མཚན་བཙུན་མོ་དེ་ལ་ཀུན་ནས་ཕྱག་འཚལ་ལོ། །གང་ཞིག་རྡོ་རྗེ་
ཡན་ལག་མ་ཞེས་ཀུན་ནས་དྲན་པས་ཀྱང་། །ཉོན་མོངས་བྲལ་བའི་བདེ་
བ་འབའ་ཞིག་སང་ནི་བདེར་འགྲོ་བ། །དེ་ལ་མི་ཕྱེད་གུས་པའི་ཁུར་གྱི་
ལྕིད་ཀྱིས་མགྲིན་སྨད་ནས། །དེ་ཡི་ཞབས་ཀྱི་པདྨའི་རྡུལ་ལ་སྦྱི་བོས་ཕྱག་
འཚལ་ལོ། །གང་གི་བཀའ་དྲིན་ཟེར་གྱིས་སྤྲོས་པ་བདག་གི་དེ་ཉིད་ནི། །
རིན་ཆེན་འོད་ཀྱིས་བསྐོར་བས་མུན་པའི་ཚོགས་ནི་རབ་བཅོམ་ཞིང་། །
རྙོག་མེད་མིག་གིས་རང་གི་རྣམ་པར་རོལ་པ་རིང་མཐོང་བའི། །བླ་མ་
རྣམ་པར་སྣང་བྱེད་དེ་ལ་ཕྱག་འཚལ་ཡང་དག་འདུད།།གང་ཞིག་སྲིད་
པ་དང་ནི་ཞི་གནས་འགྲམ་དུ་དགའ་བ་རྒྱུ་མཐུན་འབབས། །ཡེ་ཤེས་
ནམ་མཁའི་ཆུ་བོས་ཡིད་རྒྱས་དཔལ་ལྡན་བླ་མ་གསུམ་པ་ཉིད། །དཔལ་
ལྡན་རྡོ་རྗེ་སྒེག་མོ་བཙུན་མོའི་ཚོགས་རྣམས་ཤེས་རབ་ཕ་རོལ་ཕྱིན་་
དང་བཞིན། །གང་ཞིག་གནས་གསུམ་སྟོན་པ་གཅིག་པུ་དམ་པའི་
དབང་ཕྱུག་དམ་པའི་སེམས་ལ་བདག་སྐྱབས་མཆི། །གང་གི་སེམས་ནི་
མཉམ་པ་ཉིད་ཀྱི་ཡུལ་དུ་འཇོག་ཅིང་དུག་འདྲ་བའི། །འཁོར་བ་བཅུད་
ཀྱིས་ལེན་གྱི་རྣམ་པར་མཛད་པ་རང་དབང་སྔགས་འདྲ་བ། །གང་གི་ས་
སྟེ་དབང་པོའི་བློ་ཡིས་ས་མིན་འགྲོ་གསུམ་ཁང་ཆུང་གི། །དྲི་མ་འཁྲུད་
ནུས་གཅིག་པུ་བླ་མ་དམ་པའི་ངག་ལ་ཕྱག་འཚལ་ལོ། །གང་གང་དྲན་
པར་ཡང་དག་གནས་པས་སྙིང་ག་པདྨའི་མདུད་པ་ནི། །དབུགས་
འབྱིན་གྲོལ་བར་སྦྱོར་བའི་བླ་མའི་བཀའ་ལུང་དེ་དེས་ནི། །ཉིན་བྱེད་

པ་བདག་བྱིན་གྱིས་རློབ་པའི་རིམ་པ་བཞུགས་སོ། །
• 247 -
འོད་འདྲའི་ཚོགས་ཀྱིས་གནས་གསུམ་ཁང་བུའི་མུན་འཇོམས་ཤིང་། །
རྨོངས་དང་འགལ་བ་བདག་ནི་དུལ་བར་བཅས་པས་ཕྱག་འཚལ་ལོ། །
བླ་མའི་ཞབས་ཀྱི་རྡུལ་འདི་ཅུང་ཟད་དྲན་པ་ཡིས། །ཡོན་ཏན་སྤྲོས་པ་
ཡོངས་སུ་གྱུར་པས་དཔལ་ལྡན་པ། །མི་བདེ་བ་ཡི་བདག་ཉིད་ཀྱང་ནི་
མཆོག་བདེ་བར། །གལ་ཏེ་གྲུབ་ན་འདི་ལས་བསྒྲུབ་བྱ་གཞན་མེད་དོ། །
བདག་ནི་བླ་མའི་ཞབས་ཀྱི་རྡུལ་ལ་གུས་དང་ལྡན་པས་རྒ་ཤི་དང་། །
ནད་དང་སྡུག་བསྔལ་སྣ་ཚོགས་མདའ་འདྲའི་ཟུག་རྔུའི་ཚོགས་འདིས་་་
ངལ་བ་མེད། །ལུས་ཅན་རྣམས་ལ་ཡེ་ཤེས་བདུད་རྩིའི་སྐལ་བ་མ་བགོས་
མི་ནུས་པས། །གང་ཞིག་བདག་གིས་སྤྱོད་པ་དེ་ནི་འདི་དག་ཡོངས་སུ་
གདུང་བ་ཆེ། །བློ་ཡི་ཡུལ་མིན་དེས་ན་གང་གི་སྤྱོད་ཡུལ་མིན། །གཞི་ཡི་
གཏམ་གྱི་རིམ་པ་བླ་མས་གསུངས་པ་རིང༌། །དེ་ཡི་རིམ་པས་སྙིང་རྗེ་ལ་
སོགས་ཡོན་ཏན་དག །དད་ལྡན་རྣམས་ལ་སྙིང་གི་གནས་སུ་རང་ཉིད་
སྐྱེ༑ །དངོས་པོ་འདི་ཀུན་གཅིག་པ་དང༌། །དུ་མའི་རང་བཞིན་ཆ་བྲལ་
ཏེ༑ །འདི་ནི་ཞེས་པའི་སྦྱོར་བྲལ་ལས། །རྩོལ་བའི་རྣལ་འབྱོར་རྣམ་པར་
འགྱུར༑ །སྤུ་ལངས་མྱུ་གུའི་ཚོགས་ཀྱིས་རབ་དགའ་བའི། །མཆི་མས་
མིག་དང་རྫི་མ་བཀྲུས་ནས་སུ། །ཆེས་བསྟེན་གུས་པའི་ཁུར་གྱིས་མགོ་
འཛིན་ན། །དཔག་བསམ་བླ་མ་དམ་པ་ལ་འདུད་དོ། །གསལ་བར་སྤྱི་
བོར་ལག་ངར་ཅུང་ཟད་མེད། །རབ་དགའ་བཅས་པས་ནོར་འཛིན་
ཡན་ལག་འཁྱུད། །ཡང་དག་གུས་པའི་སྐུད་པས་ཡིད་ཀྱི་མེ་ཏོག་ནི། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།* 248 *
མདུད་པར་བརྒྱུས་པའི་བདག་གི་ཕྲེང་བ་འདི་བཞེས་ཤིག །མགོན་པོ་
ཁྱོད་ཀྱི་བཀས་གནང་ཉུང་འདུས་ཤེས་རབ་ནི། །རྒྱལ་པོའི་བུ་མོ་ཆ་ལ་
མཁས་འདྲ་དབང་བར་བྱེད། །འགྲོ་བ་རྣམས་ཀྱི་རང་བཞིན་རོལ་པའི་
རོ་ཡི་བདེ་བ་ནི། །འབའ་ཞིག་རྗེས་སུ་མྱོང་བ་དེ་ཡིད་ཅིག་བསོད་
ནམས་ཅན། །ལང་ཚོའི་སྙིང་རྗེས་བརླན་པས་ཁྱོད་ཀྱིས་སྔོན་མེད་ལམ་
གསུངས་པ། །འགྲོ་བ་བགྲོད་བྱ་མེད་དང་འགྲོ་མེད་ཅེས་བྱ་ངོ་མཚར་
ཆེ༑།གང་དུ་གོམ་པ་བོར་བ་ཙམ་གྱིས་མཉམ་མེད་བདེ་བའི་རྒྱུན་བཅས་
པ༑ །གང་ཚེ་སྲིད་དང་ཞི་བ་ཅུང་ཟད་ཐ་དད་མ་མཐོང་ངོ༌། །རྣལ་
འབྱོར་གྱིས་དབང་ཕྱུག་དཔལ་ས་ར་ཧ་ཆེན་པོས་མཛད་པ་བདག་བྱིན་
གྱིས་རློབ་པའི་རིམ་པ་རྫོགས་སོ། །པཎྜི་ཏ་ཆེན་པོ་ཤཱནྟ་བྷ་དྲའི་ཞལ་སྔ་
ནས་དང༌། བོད་ཀྱི་ལོ་ཙཱ་བ་རྨ་བན་ཆོས་འབར་གྱིས་བསྒྱུར་ཤིང་ཞུས་
ཏེ་གཏན་ལ་ཕབ་པའོ། 21|: དང1 ཤིས1:|:ཀྱི ལོག
། སྐུ
[1} ཞ་ཀ་ལ་གྱི་ཁྲིམཅང་
Baseba ལ་ཚོགས་པའི་ལྷག951གས། ཁ་ན་
Bandenpfer
གས n
ཙ 1: མོ། སྐརྟ ཋ་གར། འོ། ཉི་ར་བར་ངགྲ་སྐ་ནའོ་
FA +PAS NEA་ཚང་ཚིང་ཚང་སྐུ་ཉག

མན་ངག་གི་ཚིགས་སུ་བཅད་པ་བཅུ་གཉིས་པ་བཞུགས་སོ། །
• 249 *
་་པ ༄༅། །མན་ངག་གི་ཚིགས་སུ་བཅད་པ་བཅུ་པ
གཉིས་པ་བཞུགས་སོ། །
INTERPRET ན་
དཔལ་ས་ར་ཧས་མཛད།
eag
༄༅། །རྒྱ་གར་སྐད་དུ། དྭཱ་ད་ཤ་ཨུ་པ་དེ་ཤ་གཱ་ཐཱ། བོད་སྐད་དུ། མན་
ངག་གི་ཚིགས་སུ་བཅད་པ་བཅུ་གཉིས་པ། དཔལ་རྡོ་རྗེ་སེམས་དཔའ་
ལ་ཕྱག་འཚལ་ལོ། །བྱང་ཆུབ་སེམས་ནི་ཞི་བ་སྟེ། །དེ་ལ་གནས་པ་གང་
ཡིན་པ། །ནམ་མཁའ་བཞིན་དུ་ཞི་བར་འགྱུར། །ལུས་ངག་ཡིད་ལས་
བྱུང་བ་ཡི། །དེ་ལ་ཅུང་ཟད་འགྱུར་བ་མེད། །ཡང་དག་ཡེ་ཤེས་ལས་
འདས་པ། །རྣམ་པར་མི་རྟོག་ཞི་བར་འགྱུར། །རྟོག་པ་ཞི་བས་སངས་
རྒྱས་ཉིད། །དེ་ཉིད་རྣམ་པ་མཁྱེན་ཉིད་དོ། །དངོས་པོ་དངོས་པོར་
མཐོང་ནས་ནི། །དེ་ལྟར་རྣམ་རྟོག་གང་བྱུང་བ། །དེ་ནི་རྟོག་མེད་ཡེ་
ཤེས་ཡིན། །འགྲོ་བ་ཐ་དད་འཛིན་ཕྱིར་རོ། །དངོས་པོ་ཀུན་གྱི་རང་
བཞིན་ནི། །ཐམས་ཅད་དུ་ནི་སོ་སོར་གནས། །དེ་དག་ལ་ནི་ཁྱད་པར་
དུ༑ །ང་རྒྱལ་མེད་ཅིང་རྨོངས་པ་མེད། །དེ་ཕྱོགས་ཕྱོགས་གཅིག་དངོས་
པོ་ལ། །བདག་ཏུ་འཛིན་པ་ཇི་ལྟར་ཡིན། །དུད་འགྲོ་ལ་སོགས་རང་
བཞིན་ནོ། །ཕྱོགས་གཅིག་ཙམ་ལས་གང་འབྱུང་བ། །དེ་ཡི་ངོ་བོ་བཤད་
པར་བྱ། །ཡང་དག་སེམས་ནི་གཟུང་བར་བྱོས། །སྟག་ནི་ཕུག་ན་གནས་

• 250 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
པ་དང་། །སྦལ་བ་སྟོང་པ་ཆེན་པོ་དང་། །བྱི་ལ་བ་སྤུ་ལྡང་བ་དང་། །བ་
ལང་ལང་སོགས་ལུས་པོ་སྤྲུག །སྦྲུལ་ལ་བཟའ་བ་མེད་པ་དང་། །བྱ་
རྣམས་མཁའ་ལ་འགྲོ་བ་དང་། །སྲིན་བུ་མེ་ཁྱེར་འོད་འཕྲོ་དང༌། །རྔ་
མོས་སྦྲུལ་རྣམས་འགུགས་པ་དང༌། །རྨ་བྱ་སྐོམ་ལས་རྒྱལ་བ་དང་། །
བུང་བས་དུག་རྣམས་ཟོས་པ་དང༌། །ཆུ་བྱས་དབང་པོ་བསྡམ་པ་དང་། །
སེང་གེ་འཇིགས་པ་མེད་པ་དང་། །འུག་པས་མཚན་མོར་མཐོང་བ་
དང༌། །བྱ་རྒོད་རིན་ཆེན་རྟོགས་པ་དང༌། །སྦྲུལ་གྱིས་དུག་ནི་བྱེད་པ་
དང༌། །རྨ་བྱས་དུག་རྣམས་བཟའ་བ་དང་། །ངུར་པས་མ་འོངས་ཤེས་
པ་དང་། །འུག་པས་མཚན་མོར་མཐོང་བ་དང༌། །བྱ་རྒོད་རིན་ཆེན་
རྟོགས་པ་དང༌། །ནེ་ཚོ་ཚིག་ལ་མཁས་པ་དང༌། །སྦྲང་བུས་རྗེས་རྣམས་
སྡུད་པ་དང༌། །དུད་འགྲོ་ལ་སོགས་རང་རིག་འགྲོ། །ངང་པས་ཆུ་དང་
འོ་མ་འབྱེད། །བུང་བའི་སྐད་ནི་ཤིན་ཏུ་སྙན། །ཆུ་སྐྱར་མཆིལ་མས་
སེམས་ཅན་འཛིན། །སྦྲུལ་གྱི་མིག་གིས་ཐོས་པ་དང་། །རི་དྭགས་ལས་ནི་
གླ་རྩི་འབྱུང༌། །གུ་ན་ས་ནི་མིག་གིས་སྣོམ། །ཆུ་ཡི་ནང་ན་གནས་པའི་
ཉ༑ །སྲོག་དང་རྩོལ་བས་འགོག་པར་བྱེད། །ཚུལ་ངན་ཟློ་བ་བྲམ་ཟེ་
ཡིས།༑ །ཡེ་ཤེས་མཆོག་ཏུ་ཐལ་བར་འགྱུར། །སྟག་ལ་སོགས་པའི་སྲོག་
ཆགས་ཀུན། །སྔ་མའི་བག་ཆགས་ལས་བྱུང་བའི། །རང་བཞིན་ཡོན་
ཏན་འབྱུང་བར་འགྱུར། །དེ་དག་འཇིག་རྟེན་ཡེ་ཤེས་ཅན། །དཀའ་
ཐུབ་མ་ཡིན་གྲོལ་བ་མིན། །སྔ་མའི་བག་ཆགས་ལས་བྱུང་བའི། །དེ་དག་

མན་ངག་གི་ཚིགས་སུ་བཅད་པ་བཅུ་གཉིས་པ་བཞུགས་སོ། །
• 251 "
སོ་སོར་གནས་པ་ཡིན། །དེ་ཙམ་ཡེ་ཤེས་ཡིན་ན་ནི། །དུད་འགྲོ་རྣམས་
ཀྱང་གྲོལ་བར་འགྱུར་། །དེ་ལྟར་ཤེས་ཏེ་ཞེན་སྤངས་ནས། །ཡང་དག་ཡེ་
ཤེས་སྤྱད་པར་བྱ། །གང་གིས་བྱང་ཆུབ་དམ་པ་དག །དངོས་གྲུབ་དམ་
པ་འབྱུང་བར་འགྱུར། །མན་ངག་གི་ཚིགས་སུ་བཅད་པ་བཅུ་གཉིས་པ་
བྲམ་ཟེ་ཆེན་པོ་ས་ར་ཧའི་ཞལ་སྔ་ནས་གསུངས་པ་རྫོགས་སོ། །
ST
1 :|
12482708
22
11
སབབ བྱའོ 1:|:ཀ ནཔ སབ11:|:ཀ
ཀུན་པས་འ བཏུ །ཅིག་ཨུ ོ་སོར2] NY PE
ཚར་ཨྰརུའུ་ཏེ ཡོར་ཞུ་རྟ་རྐ་ཨ་
* A!!THTH •A BY €
:|:ཀ པ གས
1:|:|:ཌཀྰཁཎྜ་༡gr
meepPim gin m ཤན་m papaya
Kau1TLOZH>< ལ་ཨྰཿབིཀྑ ཨནྜམི། 1 ཎྜ
མི་ཚུག་གས་ཚགས་བལྟས་ཚེ་ཀོས།༡། ཚིག་འ
mpརྒྱས། ན་མོ །།༼རྟར་བཅིག །སྐུ་

་252 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
༄༅། །སེམས་བརྟག་པ་ཞེས་བྱ་བ་བཞུགས་སོ། །
16270M
རྒྱལ་སློབ་དཔོན་ཚུལ་ཁྲིམས་འཕགས་པས་མཛད། འ་འ ༩
༄༅། །རྒྱ་གར་སྐད་དུ། ཙིཏྟ་པ་རཱི་ཀྵ། བོད་སྐད་དུ། སེམས་བརྟག་པ།
ཐམས་ཅད་མཁྱེན་པ་ལ་ཕྱག་འཚལ་ལོ། །སེམས་བརྟག་བརྗོད་ཕྱིར་
གུས་ཕྱག་འཚལ། །ཉོན་མོངས་ལས་དང་སྡུག་བསྔལ་དང་། །དད་
སོགས་དགེ་དང་བདེ་བ་དང༌། །ཐར་པ་འདོད་པ་ཐམས་ཅད་ཀྱང་། །
སེམས་ལས་བྱུང་བ་ཡིན་པར་གསུངས། །སེམས་མ་བསྒོམས་པས་ཐོག་
མེད་ནས། །འཁོར་བར་རྟག་ཏུ་འཁྱམས་པར་གྱུར། །དེ་སྤངས་བདེ་
དང་ཐར་པ་ནི། །དོན་དུ་གཉེར་བས་སེམས་ལ་བརྟག །ཆགས་སྡང་
རྨོངས་དང་རྣམ་རྟོག་དང༌། །ང་རྒྱལ་ཆ་མཉམ་ཅན་གྱིས་ནི། །ཐམས་
ཅད་བསྡུས་པ་ཡིན་པར་འདོད། །སྲོག་གཅོད་ལ་སོགས་མི་དགེའི་ལས། །
སྐྱེ་བ་ལ་སོགས་སྡུག་བསྔལ་ལོ། །མི་སྡུག་བྱམས་པ་རྟེན་འབྲེལ་དང༌། །
དབུགས་བགྲང་ཁམས་དབྱེ་གང་འདོད་ཀྱི། །དམིགས་པས་ཉོན་མོངས་
ཅན་གྱི་སེམས། །རིམ་པ་བཞིན་དུ་སྤོང་བར་འགྱུར། །གང་གིས་གང་ལ་
ཇི་ལྟ་བུར། །བསྒོམ་པ་གཞན་ལ་བསྟན་པ་ཡིན། །དེ་མེད་ཕྱིར་ན་དེ་མི་
འབྱུང་༑ །དེ་ཡང་མེད་པར་འགྱུར་བ་ཡིན།།མི་རྟོག་པ་ཡི་ལྕག་གིས་ནི། །

སེམས་བརྟག་པ་ཞེས་བྱ་བ་བཞུགས་སོ།།
+ ?53 *
དད་པའི་རྩ་ལ་སེམས་གནས་བྱ། །ངོ་ཚ་ཁྲེལ་ཡོད་གྲོགས་ཀྱིས་ནི། །
འཕེན་པ་བརྩོན་འགྲུས་ཡིན་པར་འདོད། །བསྲུང་བ་བག་ཡོད་བསྒོམ་
བྱ་སྟེ། །གནས་པ་ཏིང་ངེ་འཛིན་གྱིས་ནི། །ངོ་བོ་མ་ཆགས་ལ་སོགས་
ཀྱིས༑ །བསྒོམ་པ་བྱམས་པ་སྙིང་རྗེ་ཡི། །རྩ་བ་ཅན་གྱི་བྱང་ཆུབ་སེམས། །
བདག་གཞན་མཉམ་ཉིད་བརྗེ་བ་ཡིས། །སེམས་དཔག་མེད་པ་བསྒོམ་
པར་བྱ། །དེ་ལས་བསོད་ནམས་དཔག་མེད་འབྱུང༌། །འཁོར་བའི་བདེ་
བའང་དཔག་ཏུ་མེད། །མི་དགེ་བ་ནི་ཐག་རིང་སྟེ། །ཐར་བའང་གམ་ན་
འདུག་པ་ཡིན། །སེམས་ནི་རང་བཞིན་འོད་གསལ་འདོད། །བདེ་གསལ་
སྟོང་པ་ཉིད་ཡིན་ནོ། །རྟག་ཏུ་དེ་ནི་བསྒོམ་པར་བྱ། །སྒྲིབ་པ་བག་
ཆགས་བཅས་པ་སྤང་། །ཡེ་ཤེས་ཚོགས་ནི་དཔག་ཏུ་མེད། །གལ་ཏེ་འོད་
གསལ་མ་ཡིན་མོད། །དངོས་པོར་བལྟ་བར་འགྱུར་བས་ན། །བདག་
དང་བདག་འཛིན་ལ་སོགས་པས། །འཁོར་བར་འཁྱམས་པ་ཉིད་དུ་
འགྱུར༑ །རྟེན་གྱི་སྒོ་ནས་ཀྱང་མི་འགྲུབ། །སྣང་དུ་རུང་ལས་མ་དམིགས་
དང་༑ །རྡུལ་ཕྲན་དཔྱད་པའི་རིག་པ་ཡིས། །རྟེན་ཡང་རབ་ཏུ་མི་འགྲུབ་
བོ༑ །འདས་དང་མ་འོངས་མེད་ཕྱིར་དང་། །དེ་ལྟར་སྐད་ཅིག་མི་གནས་
ཕྱིར༑ །དུས་གསུམ་འགག་པའི་རིགས་པ་ཡིས། །དཔྱད་ན་དེ་ཡང་མི་
འགྲུབ་བོ། །དཀར་དམར་སོགས་སུ་མ་གྲུབ་ཕྱིར། །རང་གི་ངོ་བོའང་
འགྲུབ་མི་འགྱུར། །རྒྱུ་ལས་ཀྱང་ནི་མི་འགྲུབ་སྟེ། །ཡུལ་ལས་སྐྱེས་ན་
གཉིས་སུ་འགྱུར། །སྔ་མ་ལས་སྐྱེས་དང་པོ་ཡིས། །སྔ་མ་རྒྱུ་མེད་ཅན་དུ་

• 354 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
འགྱུར༑ །རྒྱུ་མེད་ཕྱིར་ན་སྐྱེ་བ་མེད། །ནམ་མཁའ་ལ་སོགས་ཇི་བཞིན་
ནོ༑ །སྒྲུབ་བྱེད་མེད་ཕྱིར་མི་འགྲུབ་སྟེ། །གཞན་གྱིས་འགྲུབ་ན་སེམས་
ཙམ་ཉམས། །འདོད་ནའང་རྣམ་བཅས་རྣམ་མེད་ཀྱིས། །འགྲུབ་པ་རབ་
ཏུ་བཀག་པ་ཡིན། །གཉིས་མེད་ཕྱིར་ན་དེས་མི་འགྲུབ། །མཛུབ་མོའི་རྩེ་
མོ་ཇི་བཞིན་ནོ། །ཕྱི་རོལ་འགོག་པའི་རིགས་པ་ཡིས། །སེམས་ལའང་ཅི་
ཡི་ཕྱིར་མི་གནོད། །མདོ་ལས་ཀྱང་ནི་གསལ་པོར་གསུངས། །དེ་ཕྱིར་དེ་
ནི་སྟོང་ཉིད་གྲུབ། །དེ་ལྟར་གཉིས་ཀྱི་ཚུལ་གྱིས་ནི། །སེམས་ནི་ལེགས་
པར་བསྒོམ་པར་བྱ། །སེམས་དུལ་བ་ནི་ལེགས་པ་སྟེ། །བསླབ་པ་ཐམས་
ཅད་བསྲུང་བར་འགྱུར། །སེམས་དུལ་བས་ནི་བདེ་བ་འདྲེན། །སངས་
རྒྱས་ཞིང་ཡང་རྣམ་དག་འགྱུར། །འདི་ལས་བྱུང་དེས་སྐྱེ་བོ་རྣམས། །
འདི་དོན་མྱུར་དུ་རྟོགས་གྱུར་ཅིག །སེམས་བརྟག་པ་སློབ་དཔོན་ཚུལ་
ཁྲིམས་འཕགས་པས་མཛད་པ་རྫོགས་སོ། །པཎྚི་ཏ་ཀ་ན་ཀ་དང་། ལོ་ཙཱ་
བ་ཆོས་འབར་གྱིས་ཞུས་ཏེ་གཏན་ལ་ཕབ་པའོ། །
ཞ
ཡང་ཙ
ནི། ོགས།།བཀཁ་པར།འ ོག་གི་མི་བར། ཆ8
ནས་ན།བྱེད་་ཡིག་ནང་་འདྲ་སྟེ། བསམ་
ཤཱ་རའམ་གལ །།༧ ལོངས་སྐུ་ན་་་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ། །
255 2
༄༅། །དངོས་པོའི་གནས་ལུགས་བསྒོམ་
?? པ་ཞེས་བྱ་བ་བཞུགས་སོ། ། [ 42743
སློབ་དཔོན་བདེ་བའི་རྡོ་རྗེས་མཛད།
༄༅། །དཔལ་རྡོ་རྗེ་མཁའ་འགྲོ་མ་ལ་ཕྱག་འཚལ་ལོ། །ཕྱག་རྒྱ་བཞི་ནི་
ལས་ཀྱི་ཕྱག་རྒྱ་དང་། ཆོས་ཀྱི་ཕྱག་རྒྱ་དང༌། དམ་ཚིག་གི་ཕྱག་རྒྱ་དང་།
ཕྱག་རྒྱ་ཆེན་པོའོ། །དེ་ལ་ལས་ཀྱི་ཕྱག་རྒྱ་ནི་བུད་མེད་དེ། ལོ་བཅུ་
གཉིས་སམ། བཅུ་དྲུག་གམ། ཉི་ཤུ་རྩ་བཞི་མའོ། །དེའ ང་ཡུལ་དབུས་སུ་
སྐྱེས་པ། དབང་པོ་ཚང་བ། གནས་ཉི་ཤུ་རྩ་བཞིར་སྐྱེས་པ། དབང་
བསྐུར་བ་ཐོབ་པ། བསྒོམ་པ་དང་བཟླས་པ་ཤེས་པ། སྔགས་ལས་སྐྱེས་
པ༑ སྨོན་ལམ་དག་པ། སྔགས་ཀྱི་ནུས་པ་དང་ལྡན་པ། ཡེ་ཤེས་ལས་སྐྱེས་
པའོ༑ །དེའང་ཨ་ཝ་དྷཱུ་ཏཱི་རིང་བའམ། ཨ་ཝ་དྷཱུ་ཏཱི་སྟོན་པའི་ནུས་པ་
ཅན༑ དུང་ཅན་མ་དང་། པདྨ་ཅན་དང་། རི་བོང་ཅན་དང་། རི་དྭགས་
ཅན་ནོ། །དེ་ནི་སེམས་ཏིང་ངེ་འཛིན་དང་ལྡན་ཡང་རུང་། མི་ལྡན་ཡང་
རུང་སྟེ། བདེ་བ་སྐྱེས་པ་ནས། སྒྱུ་མ་དག་ནི་ཐམས་ཅད་ལས། །བུད་
མེད་སྒྱུ་མ་ཁྱད་པར་འཕགས། །ཞེས་སློབ་དཔོན་ནཱ་ག་རྫུ་ནས་གསུངས་
པའོ༑ །དེ་ལ་ཆོས་ཀྱི་ཕྱག་རྒྱ་ནི། ཡིད་ཀྱིས་མངོན་སུམ་གྱི་ཡུལ་གཟུགས་
ཡིད་དུ་འོང་བ་དང་། སྒྲ་སྙན་པ་དང༌། དྲི་ཞིམ་པ་དང་། རོ་ཡིད་དུ་

· 256 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
འོང་བ་དང་། རེག་བྱ་ཡིད་དུ་འོང་བ་སྟེ། དོན་ཕྱི་རོལ་དུ་མ་བརྟགས་
པར་ཤེས་པའི་སྣང་བ་ཙམ་སྟེ། དེ་ལ་དང་པོ་དགའ་བ་དང་། མཆོག་
དགའི་ལུས་ཀྱི་བདེ་བ་དང་། ཕྱི་ནས་ཡིད་བདེ་བ་ལྷན་ཅིག་སྐྱེས་དགའ་
སྟེ༑ དེ་ལྟར་འདོད་པའི་ཡོན་ཏན་ལྔ་ལ་དགའ་བ་དང༌། མཆོག་དགའ་
དང་༑ ལྷན་ཅིག་སྐྱེས་དགའ་འབྱུང་ངོ༌། །དེའི་སྟེང་དུ་ལྷན་ཅིག་སྐྱེས་
པའི་བདེ་བ་ཆེན་པོ་སྣང་སྟོང་གཉིས་མེད་བསྒོམ་མོ། །དེ་ལ་ཡིད་སྐྱོ་ན་
དགའ་བྲལ་དུ་འགྱུར་རོ། །དམ་ཚིག་གི་ཕྱག་རྒྱ་ནི། དེ་ལའང་བཞི་སྟེ།
གཏུམ་མོ་འབྱེད་འཛུམ་དང༌། གཏུམ་མོ་མར་མེ་གསོ་བ་དང་། གཏུམ་
མོ་སྲུབ་ཤིང་གི་འཁོར་ལོ་དང༌། གཏམ་མོ་བ་སྤུའི་བུ་ག་བསྒོམ་པའོ། །
དེ་ལ་དང་པོ་ནི། སྤུ་མཚམས་ནས་ལྟེ་བའི་བར་དུ་མར་མེ་སོར་བརྒྱད་
པ་ཞིག་བསམས་ནས་བཤང་ལམ་འབྱེད་འཛུམ་བྱེད་པའོ། །གཉིས་པ་
མར་མེ་གསོ་བ་ནི། སྤུ་མཚམས་ནས་ལྟེ་བར་ཕྱིན་པས་ལྟེ་བའི་བྱང་ཆུབ་
ཀྱི་སེམས་འཛག་པས་གསོ་བའོ། །གསུམ་པ་ནི། ཨ་ཝ་དྷཱུ་ཏཱི་སྲུབ་ཤིང་ལ་
ལ་ནཱ་དང་ར་ས་ནཱ་ལྟེ་བ་ཁྲག་གི་ཐིག་ལེ་ལས་མེ་འབར་བས་སྙིང་གའི་་་
བྱང་ཆུབ་ཀྱི་སེམས་ཞུ་ནུས་བདེ་བ་ཆེན་པོར་བསྒོམ་མོ། ྋ །བཞི་པ་བ་
སྤུའི་བུ་ག་ནི། ལྟེ་བའི་དབུས་སུ་བུ་ག་ཕྲ་མོ་འཁྱིལ་པར་བསྒོམས་ལ་
སྟེང་གི་རླུང་མནན་པར་བྱའོ། །དེ་ལྟར་བསྒོམས་པ་དང་ལྡན་པའི་ཚེ་ས་
ཆུ་ལ་ཐིམ་པས་དུ་བ་ལྟ་བུར་མཐོང་བ་དང་། ཆུ་མེ་ལ་ཐིམ་པས་སྨིག་རྒྱུ་
ལྟ་བུར་མཐོང་བ་དང་། མེ་རླུང་ལ་ཐིམ་པས་སྲིན་བུ་མེ་ཁྱེར་བ་ལྟ་བུར་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ།། · 257 ·
མཐོང་བ་དང་། རླུང་རྣམ་པར་ཤེས་པ་ལ་ཐིམ་པས་ནམ་མཁའ་ལྟ་བུར་
འབྱུང་བ་དང་། རྣམ་པར་ཤེས་པ་རྟོག་པ་ཡིན་ཏེ། ནམ་མཁའ་མི་རྟོག་
པ་ལ་ཐིམ་པས་ན་ནམ་མཁའ་སྟོང་པ་ལྟ་བུའི་རྟགས་འབྱུང་ངོ༌། །དེ་ལ་
ཕྱག་རྒྱ་ཆེན་པོ་བསྒོམ་པ་ནི་རྒྱ་དགུས་གདབ་པར་བྱའོ། །གཟུང་བ་མེད་
དེ༑ རང་གི་སྣང་བ་ཡིན་པས་རྣམ་པར་སྣང་མཛད་ཀྱི་རྒྱས་གདབ་པའི་
བདེ་བ་ཆེན་པོ་དང་། འཛིན་པ་བདེ་བ་ཆེན་པོའི་རང་བཞིན་ཡིན་པས་
མི་བསྐྱོད་པའི་རྒྱས་གདབ་པ་དང་། སེམས་རང་རིག་གཉིས་སུ་མེད་
པར་ཡང་མི་བསམ་སྟེ། བདེ་བ་ཆེན་པོར་ལྷུན་གྱིས་གྲུབ་པ་བསམ་གྱིས་
མི་ཁྱབ་པ་ཡིན་པས་རྡོ་རྗེ་སེམས་དཔའི་རྒྱས་གདབ་པ་དང༌། བསྒོམ་
པར་བྱ་བ་དང་། སྒོམ་པར་བྱེད་པ་དང༌། སྒོམ་པ་པོ་རོ་གཅིག་པར་
གཉིས་སུ་མེད་པའི་རྒྱས་གདབ་པ་དང་། སྦྱོར་བ་དང༌། དངོས་གཞི་
དང༌༑ རྗེས་རོ་གཅིག་པར་རོ་མཉམ་པའི་བདེ་བ་ཆེན་པོའི་རྒྱས་གདབ་
པ་དང་། འཁོར་བ་དང་མྱ་ངན་ལས་འདས་པ་གཉིས་འོད་གསལ་བའི་
ངང་དུ་རྒྱས་གདབ་པ་དང་། སྣོད་ཀྱི་འཇིག་རྟེན་དང་བཅུད་ཀྱི་སེམས་
ཅན་བརྟན་པ་དང་གཡོ་བ་རྣམས་ཧེ་རུ་ཀ་རོལ་པའི་རྒྱས་གདབ་པའོ། །
དེ་ལྟར་རྒྱ་དགུས་སྣོད་བཅུད་ཀུན་བདེ་སྟོང་གཉིས་མེད་ཀྱི་རྒྱ་་་་་་་་་་་
གདབ༑།སེམས་ནི་འོད་གསལ་རྒྱ་མཚོ་ལས། །གློ་བུར་རྦ་རླབས་ཚུལ་དུ་
བརྟག །སེམས་ནི་ནམ་མཁའ་སྟོང་པ་ལས། །གློ་བུར་སྤྲིན་གྱི་ཚུལ་དུ་
བརྟག །བསྒོམ་དུ་མེད་པ་ལྷུན་གྲུབ་བསྒོམ། །རྟོག་པའི་དྲྭ་བ་ངང་གིས་

* 258 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
སྟོང་༑ །མངོན་སུམ་ཚད་མས་མཐོང་བ་ཉིད། །ཤེས་བྱ་རྣ་ལམ་ཡིན་པར་
གསལ༑ །རྟོག་པ་ཐམས་ཅད་འགོག་པ་དང༌། །མི་རྟོག་ཡེ་ཤེས་ངང་ལ་
གཞག །བསྒོམ་དུ་མེད་པ་བསྒོམ་པ་ཡིན། །ལྷུན་གྱིས་གྲུབ་པ་བསྒོམ་པ་
ཡིན༑ _།རྣམ་པར་རྟོག་པ་མེད་པ་ལ། །རྣམ་རྟོག་མེད་པའི་སྒྲོ་མི་
འདོགས༑ །དངོས་པོ་གདོད་ནས་གཉིས་མེད་ལ། །གཉིས་མེད་ཅེས་ཀྱང་
བསམ་མི་ཁྱབ།།བདེ་ཆེན་སྒྲོ་སྐུར་བྲལ་བ་ལ། །བྲལ་ལོ་སྙམ་དུ་བསམས་
ན་སྐྱོན། །ཉམས་མྱོང་འོད་གསལ་དག་པ་ལ། །དག་གོ་ཅེས་ཀྱང་རློམ་མི་
བྱ༑ །རློམ་སེམས་མེད་པར་གནས་པའི་ཚེ། །རྟོག་པ་རང་གི་ངང་གིས་
འགག །ཆོས་དང་གང་ཟག་བདག་མེད་ཅེས། །སྟོང་པའི་ངོ་བོ་ཉིད་
ཡིན་ཏེ། །རྟོགས་པའི་རང་བཞིན་འོད་གསལ་བར། །ཤེས་ན་དེ་ཚེ་ཉིད་
ན་འགག །གཉེན་པོའི་རྒྱལ་པོ་མངོན་སུམ་ཡིན། །གཅིག་དང་དུ་བྲལ་
གཏན་ཚིགས་རྣམས། །འོད་གསལ་ཤེས་ན་དགོས་པ་མེད། །གླང་པོ་
དངོས་སུ་རྙེད་གྱུར་ནས། །གླང་པོའི་རྗེས་ནི་འཚོལ་བྱེད་དམ། །བདེ་
ཆེན་དེར་སྣང་མངོན་སུམ་ལ། །ལུང་དང་རྗེས་དཔག་བཙལ་མི་དགོས། །
མྱོང་བ་དངོས་པོའི་གཤིས་ཡིན་པས། །ཆད་པར་ལྟ་བའི་དོགས་པ་མེད།།
གང་ལ་དེའི་མི་སེམས་པས། །སྒྲོ་འདོགས་པ་ཡི་དོགས་པ་མེད། །སྣོད་
བཅུད་བདེ་ཆེན་རྒྱས་གདབ་པས། །ཉོན་མོངས་དགྲ་ལས་ལྡང་དོགས་
མེད༑ །ལས་ལ་བྱེད་དོ་བྱའོ་ཞེས། །དགེ་སྡིག་གང་ལའང་མི་སེམས་
ཤིང༌༑ །རྨི་ལམ་ལས་ལ་ཁྱད་མེད་པས། །ངན་སོང་གསུམ་གྱི་དོགས་པ་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ།། -259 .
མེད༑ །གང་དང་གང་ལ་སེམས་པ་ན།།བདེ་ཆེན་དེར་སྣང་ངོ་ཤེས་ན། །
གཉེན་པོ་གཞན་ཞིག་བཙལ་མི་དགོས། །བྱ་བ་གཏང་བའི་སེམས་ཉིད་
ནི༑ །ལྷུན་གྱིས་གྲུབ་པར་རྣམ་པར་གནས། །ཇི་ལྟར་ཆུ་ལ་ཆུ་བཞག་
དང་། །ཇི་ལྟར་མར་ལ་མར་བཞིན་དུ། །རང་གིས་རང་གི་ཡེ་ཤེས་ནི། །
ལེགས་མཐོང་གང་ཡིན་འདིར་ཕྱག་ཡིན། །དེ་ཉིད་གཉིས་མེད་མཆོད་
པ་ཡིན། །གཉེན་པོ་སྟོང་ཉིད་ལྟ་བ་འདི། །སྡིག་པ་བཤགས་པའི་མཆོག་
ཡིན་ཏེ། །མེ་དང་གྲང་བའི་རེག་པ་བཞིན། །བདེ་སྟོང་མངོན་སུམ་འདི་
དང་འགལ། །རྗེས་སུ་ཡི་རང་ལ་སོགས་དང་། །ཆོས་སྤྱོད་སྡོམ་པའི་ནང་
ནས་ཀྱང་། །དོན་དམ་བྱང་ཆུབ་སེམས་འདི་མཆོག །སྟོང་ཉིད་མངོན་
སུམ་མཐོང་དེ་མཆོག །དཀྱིལ་འཁོར་སྦྱིན་སྲེག་བཟླས་བརྗོད་ཀྱི། །ནང་
ན་བདེ་ཆེན་དཀྱིལ་འཁོར་མཆོག །གང་དང་གང་ལ་བློ་བཞག་པ། །དེ་
དང་དེ་ནི་བདེ་ཆེན་དུ། །ཤེས་ན་མལ་ཆ་སྟན་དག་དང༌། །གཡོག་
འཁོར་གཉེན་བཤེས་སྣང་བ་ཀུན། །བདེ་ཆེན་ཤེས་པས་བསྒོམ་པའི་
མཆོག །སྣོད་ནི་གཞལ་ཡས་ཁང་ཡིན་ལ།།བཅུད་ནི་ལྷ་དང་ལྷ་མོ་ཡིན། །
འགྲོ་བ་རིགས་དྲུག་བདེར་གཤེགས་དྲུག །དམྱལ་བའི་འཇིག་རྟེན་བདེ་
བ་ཅན། །ཡི་དྭགས་དུད་འགྲོ་བདེ་ཆེན་གྱི། །ངང་དུ་ཤེས་པ་ལྷ་ཡི་སྐུ། །
སེམས་ལ་བཀག་པ་མེད་པ་ཉིད། །གཉེན་པོ་མཆོག་ཏུ་ཁོ་ཡིས་མཐོང་། །
དཔེར་ན་རྨི་ལམ་གནས་སྐབས་ན། །བདེ་དང་སྡུག་བསྔལ་རྣམ་པ་ཀུན།།
སད་པར་གྱུར་པ་རོ་གཅིག་ལྟར། །དེ་བཞིན་འཁོར་བའི་བདེ་སྡུག་ཀུན།།

• 260 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ་"
སྐྱེ་མེད་ངང་དུ་མཉམ་པས་ན། །རྣལ་འབྱོར་སེམས་ལ་བླང་དོར་མེད། །
དགྲ་སྡང་རྨི་ལམ་འདྲར་ཤེས་ན། །ཆགས་སྡང་གཉེན་པོ་སྒོམ་མི་དགོས།།
སེམས་ཀྱི་རང་བཞིན་ཡོངས་ཤེས་ན། །ཆོས་ཉིད་གཞན་དུ་སྒོམ་མི་
དགོས༑ །དུས་གསུམ་ཁམས་གསུམ་ཐ་སྙད་དུ། །བེམས་པོ་གློ་བུར་ཡིན་
ཤེས་ན། །སེམས་ཀྱི་རང་བཞིན་བཅོས་མི་དགོས། །སྐྱེ་འགག་ནམ་
མཁའི་སྐྲ་ཤད་བཞིན། །སྔ་ཕྱི་སྐྱེ་བས་སྟོང་པས་ན། །མ་སྐྱེས་ཤེས་སུ་
བསྒོམ་པ་མེད། །རྒྱལ་བའི་ཐུགས་གཞི་རྟོགས་མེད་ལ། །སྐྱེ་བ་མེད་པ་
ཞེས་སུ་བསྒྲགས། །གཉེན་པོ་སྤང་བྱ་དབྱེར་མེད་ཀྱི། །དོན་ལ་བྱ་རྩོལ་
མེད་པ་ཉིད། །བཏང་སྙོམས་ཆེན་པོ་བསྒོམ་པའི་མཆོག །དཔེར་ན་མི་
འགའ་བཙོན་བྱས་ན། །དེ་ལ་འབད་རྩོལ་གྱིས་བྲོས་ལ། །དེ་ཉིད་བཙོན་
པར་བཏང་ན་ནི། །འབད་རྩོལ་མེད་པར་གནས་པ་བཞིན། །ཉོན་
མོངས་འབད་པས་བཀག་ཀྱང་ནི། །ཆེད་ཀར་འབྱུང་བར་འགྱུར་བ་ལ། །
དེ་ཉིད་བདག་ཉིད་ལྕགས་བཀྲོལ་ནས། །ཡུལ་ལ་རང་དགར་བཏང་ན་
ནི༑ །རང་གི་ངང་གིས་རྟོག་མེད་སྐྱེ། །དེས་ན་ཐབས་ལ་མཁས་པ་ཡིས། །
འབྲས་བུ་ལམ་དུ་བྱེད་པར་གསུངས། །བླུན་པོ་ཡོད་མེད་སྡུག་བསྔལ་
ཀྱང་༑ །གདོད་ནས་སྐྱེ་བ་མ་མཐོང་ལ། །མཁས་པ་འགག་པ་སེམས་ལ་
མེད༑ །ཆེད་ཀར་གཉེན་པོ་སྒོམ་མི་དགོས། །རྣལ་འབྱོར་ནང་དུ་ཁ་
བལྟས་ལ། །སེམས་ལས་མ་གཏོགས་མྱོང་མེད་པས། །སྣང་སྲིད་རྟག་
དང་མི་རྟག་པར། །དགག་པ་དང་ནི་སྒྲུབ་པ་མེད། །སེམས་ཀྱང་ཡེ་ཤེས་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ། ། • 261 *
ཡིན་ཤེས་ན། །མྱ་ངན་འདས་པ་བརྟེན་མི་དགོས།།གལ་ཏེ་ཆགས་སྡང་
སྐྱེས་གྱུར་ཀྱང་། །གཉེན་པོ་མི་སྡུག་བྱམས་སོགས་ནི། །འགྲོ་བའི་སེམས་
རྒྱུད་གཉིས་མི་འཆང༌། །ཇི་ལྟར་སྤྲིན་ནི་སྣ་ཚོགས་དག །ནམ་མཁའི་
དབྱིངས་སུ་ཐིམ་པ་ལྟར། །དང་པོ་འོད་གསལ་གློ་བུར་བཅས། །ཕྱིས་ནི་
རང་གི་ངང་འགགས་ན། །གཉེན་པོ་དག་ནི་སུ་ལ་བསྒོམ། །མ་རིག་
འཁྲུལ་བའི་བག་ཆགས་ཀྱིས། །སེམས་ནི་སྨིག་རྒྱུ་བཞིན་སྣང་ན། །མི་
མཁས་སྨིག་རྒྱུ་འཆོས་པ་བཞིན། །གཉེན་པོ་བསྒོམ་པ་ཀྱེ་རེ་མཚར། །
སེམས་ཀྱི་རང་བཞིན་འོད་གསལ་བ། །སྐྱེ་བ་ཉིད་ཀྱང་མི་བརྟེན་ན། །གློ་
བུར་རྟག་པར་ག་ལ་འགྱུར། །དེ་བས་གཉེན་པོ་མི་སྒོམ་སྟེ། །གཉེན་པོ་
མེད་ཅིང་སྒོམ་པའང་མེད། །མཚན་མར་མི་འཛིན་རྣལ་འབྱོར་པ། །
འདི་དང་འདི་འགའ་སེམས་པ་མེད། །སྒྲུབ་པ་མེད་ཅིང་དགག་མེད་
པས༑ །འདུ་མི་བྱེད་པ་ནམ་མཁའ་འདྲ། །འདུ་ཤེས་ལས་བྱུང་ཏིང་
འཛིན་སྐྱོན། །འདུ་མི་བྱེད་ཅེས་སེམས་པ་མེད། །མངོན་སུམ་རྟོག་བྲལ་
རྒྱུན་བསྲིངས་ན། །སྒོམ་པ་ཞེས་ནི་ཐ་སྙད་འདོགས། །རྟོག་མེད་ཡེ་ནས་
སྐྱེས་ན་ཡང་། །སྒྲོ་འདོགས་སེལ་བ་སྒོམ་པ་ཡིན། །བཅོས་མེད་རང་
གསལ་མ་བྱས་ན། །ནན་གྱིས་མི་རྟོག་བསྒོམས་གྱུར་ཀྱང་། །མི་རྟོགས་པ་
ཉིད་སྒྲིབ་པའི་རྒྱུ། །དཔེར་ན་སྨན་ཉིད་མ་ཞུ་ན། །ནད་ཀྱི་ནང་དུ་དེ་
ཉིད་ལྕི། །འབད་མེད་སྒོམ་ལ་སྒྲོ་འདོགས་གཅད་ཅེས་བྱ། །སྒྱུ་མ་ཆུ་ཟླ་
བཞིན་དུ་ཤེས་མེད་ན། །སྟོང་ཞེས་བརྗོད་པས་སེམས་ལ་ཡོངས་མི་འགོ །

26? • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༡
སེམས་ཀྱི་རང་བཞིན་སྣང་སྟོང་རྟོགས་ན་ནི། །འགྲོ་བ་རྣམས་ལ་སྙིང་རྗེ་
ངང་གིས་སྐྱེ། །བདགདང་གཞན་དག་དབྱེ་བ་མེད་པར་སྣང་། །ཆུ་ཟླ་ལྟ་
བུར་བློ་ནི་སྐྱེ་འགྱུར་ན། །བདེ་བ་ཆེན་པོ་སྒོམ་ཞེས་དེ་ལ་བྱ། །གང་ཞིག་
བྷ་གར་བདེ་བ་རྟོག་མེད་མྱོང་། །གང་ཞིག་མེ་ལོང་གཟུགས་བརྙན་སྣང་
བ་དང༌། །གང་ཞིག་གཏུམ་མོ་དྲོད་ལས་བདེ་མྱོང་དང༌། །གང་ཞིག་
དགོད་དང་བལྟ་དང་ལག་བཅང་དང་། །འོ་བྱེད་འཁྱུད་པ་བདེ་བ་དམ་
པ་མྱོང་། །རྟོག་མེད་མྱོང་བར་གྱུར་ཀྱང་བདེ་ཆེན་གྱི། །རྒྱས་མ་བཏབ་
ན་བྱང་ཆུབ་མེད་དོ་ཞེས། །རྡོ་རྗེ་འཆང་བ་གསུངས་ཤིང་ཚད་མས་
གྲུབ༑ །བདེ་བར་སྟོང་པ་ཉིད་ཀྱི་རྒྱས་གདབ་བྱ། །རྒྱས་གདབ་ཅེས་བྱའི་
དོན་གྱི་ངོ་བོ་ཡང་། །དམིགས་པའི་ཡུལ་ལ་སྒྱུ་མར་མ་ཟད་ཀྱི། །རང་
གིས་མྱོང་བ་སྒྱུ་མར་མངོན་སུམ་དུ། །རིག་པ་དེ་ལ་རྒྱས་གདབ་ཅེས་སུ་
བརྗོད༑ །རྟོག་པ་རེ་རེས་གཅོད་པ་རྒྱས་གདབ་མིན། །དེ་ཕྱིར་རྗེས་
དཔག་སྒོམ་ལ་རྒྱས་གདབ་མེད། །ཤེས་བྱའི་དཀྱིལ་འཁོར་སྤྲོས་དང་
བྲལ་བ་ཡིས། །མངོན་སུམ་དེར་སྣང་རྒྱ་ཡི་རྣམ་པར་གྱུར། །དེས་ན་རྒྱས་
གདབ་ཅེས་ནི་བྱ་བར་བཤད། །འཇིག་རྟེན་འདི་དང་འཇིག་རྟེན་ཕ་
རོལ་དག །བདེ་ཆེན་མཉམ་པར་ཤེས་ཏེ་བསྒོམས་པ་ན། །འདའ་ཀའི་
མན་ངག་གཞན་ནས་བཙལ་མི་དགོས། །སེམས་ཀྱི་རང་བཞིན་ཆོས་ཀྱི་
སྐུར་ཤེས་ན། །འབྲས་བུ་ཐོབ་བྱ་གསར་དུ་བཙལ་བ་མེད། །སེམས་ཀྱི་
ངང་ལས་འཕེལ་འགྲིབ་མེད་ཤེས་ན། །སྒོམ་པ་ཤོར་ཡང་སྤོགས་པ་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ། །
* 263 *
བཙལ་མི་དགོས། །ལེགས་བྱས་ཉེས་བྱས་གློ་བུར་ཡིན་ཤེས་ན། །དམ་
ཚིག་ཉམས་ཆག་བཤགས་པ་དེ་ཉིད་ཡིན། །ཇི་ལྟར་སྣང་བ་དེ་ལྟར་
བདེན༑ །ཇི་ལྟར་རྟོག་པ་དེ་ལྟར་མེད།།ཇི་ལྟར་བཙལ་བ་དེ་ལྟར་སྐྱོན། །
ཇི་ལྟར་བསམས་པ་དེ་ལྟར་བྲལ། །ཡུལ་ནི་གང་དང་གང་དག་ལ། །རྟོག་
བྲལ་གསལ་བ་སྐྱེས་གྱུར་ན། །དེ་ཚེ་དེའོ་མི་སེམས་ལ། །དེ་ནི་སྟོང་ཉིད་
སྒོམ་པ་ཡིན། །རང་རིག་གཉིས་མེད་བསྒོམ་བྱ་ཞེས། །གང་ལ་གདམས་
ངག་ཕོག་གྱུར་ཀྱང་། །གཉིས་མེད་ཉིད་དུ་མ་མྱོང་ན། །གང་ཞིག་བསྟན་
ཀྱང་མིང་དུ་ཟད། །ཡུལ་ནི་གང་དང་གང་དག་ལ། །ཐམས་ཅད་ལས་ནི་
སེམས་བསྡུས་ན། །ནང་གི་བདག་ཉིད་གཡོ་མེད་པར། །གནས་པ་མིག་
གིས་གཟུགས་དག་གམ། །གནས་པ་རྣ་བས་སྒྲ་དག་གམ། །གནས་པ་སྣ་
ཡིས་དྲི་དག་གམ། །གནས་པ་ལྕེ་ཡིས་རོ་དག་གམ། །གནས་པ་ལུས་ཀྱིས་
རེག་དག་གམ། །གནས་པ་ཡིད་ཀྱིས་ཆོས་དག་ལ། །ཤེས་པའི་བློ་དེ་རྟོག་
བྲལ་ཡིན། །རྟོག་པའི་སྐྱེ་དང་འགག་པ་དང་། །རང་རིག་ཉིད་ཀྱིས་མྱོང་
བས་ན། །རྟོག་དང་བྲལ་བས་མངོན་དུ་འགྲུབ། །གང་ཞིག་རྟོག་བྲལ་
དོན་དེ་མ། །ཚོར་བར་བདེ་བ་ལ་བརྟེན་ནས། །བསྒོམས་པས་ཕོ་ཉའི་
ལམ་དུ་འགྱུར། །གང་ལ་དང་པོ་རྟོག་མེད་ལ། །དགའ་བ་ཞེས་སུ་བཤད་
པ་ཡིན། །རྟོག་བྲལ་བདེ་ཆེན་གཉིས་པ་ལ། །མཆོག་དགའ་ཞེས་སུ་
བཤད་པ་ཡིན། །དེ་ནི་ལུས་ཀྱི་བདེ་བ་སྟེ། །ཡིད་འོང་ཡུལ་ལས་བྱུང་
བའོ༑ །རྟོག་དང་བྲལ་བ་གསུམ་པ་ནི། །ལྷན་ཅིག་སྐྱེས་དགའ་ཞེས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
264 *
བཤད་དེ། །ཡིད་ཀྱིས་མངོན་སུམ་བདེ་བ་ཡིན། །གཟུང་འཛིན་དྲི་མ་
དང་བྲལ་བས། །མྱོང་བ་གསལ་བ་སྐྱེ་བ་ནི། །རང་རིག་བདེ་ཆེན་ཞེས་
སུ་བཤད། །གང་ཞིག་རྟོག་པས་བར་བཅད་ན། །དགའ་བདེའི་ཏིང་
འཛིན་ཉམས་འགྱུར་བས། །ཕྱག་རྒྱ་བཞི་ཡི་ཡུལ་རྣམས་ལས། །ཚོར་བ་
བདེ་བ་སྐྱེས་གྱུར་པས། རྒྱུ་རྐྱེན་ཚོགས་པའི་སྟོབས་ལྡན་པས། །རྟོག་
དང་བཅས་པས་སྐྱེ་མི་འགྱུར། །དེ་བས་བདེ་བའི་ཏིང་འཛིན་ལ། །རྣལ་
འབྱོར་པ་ནི་ཡིད་བཞག་ནས། །གཉིས་མེད་བདེ་ཆེན་བསྒོམ་པར་བྱ། །
གང་ཞིག་བདེ་བའི་ཏིང་འཛིན་ལ། །སེམས་འཇོག་པ་ནི་ཞི་གནས་ཡིན།།
དེས་ན་དགའ་དང་མཆོག་དགའ་དང༌། །ལྷན་སྐྱེས་དགའ་བ་ཕུལ་བྱུང་
ཡང་། །ཞི་གནས་སེམས་ལས་མི་འདའ་སྟེ། །ལུས་དང་ཡིད་ཀྱི་བདེ་བར་
ཟད༑ །བདེ་ཆེན་དོན་གྱི་རྒྱས་བཏབ་ན། །ལྷག་མཐོང་ཕུལ་དུ་བྱུང་བར་
འགྱུར༑ །གང་ཞིག་བདེ་བའི་ཆོས་ཅན་ལ། །སྟོང་ཉིད་སྒྲུབ་པ་གང་ཡིན་
པ༑ །ལྷན་ཅིག་སྐྱེས་དགའ་ཡིན་སྙམ་སྟེ། །དེ་ནི་རྗེས་དཔག་སྒོམ་པའི་
ལམ༑ །སོ་སོར་རྟོག་པའི་རྣལ་འབྱོར་ཏེ། །བདེ་བ་ཆེན་པོ་མྱོང་བའང་
མེད༑ །འོད་གསལ་བདེ་བའི་རྒྱ་མཚོ་ལས། །དགའ་བདེ་རྦ་རླབས་ཚུལ་
དུ་ཤེས། །དེ་ཉིད་སྟོང་པར་སྒོམ་པ་ཡིན། །བདེ་དང་ཡིད་བདེ་གང་ཡིན་
པ༑ །དེ་ཡི་རང་བཞིན་སྟོང་ཤེས་ན། །གཏན་ཚིགས་ལ་སོགས་དོན་མེད་
ཡིན༑།ཆུ་ནི་དྭངས་པར་གྱུར་པ་ལ། །ཉ་དག་མྱུར་དུ་འཕར་བ་ལྟར། །དེ་
བཞིན་སྟོང་གསལ་རང་བཞིན་ལས། །སྣ་ཚོགས་ཤེས་པ་ལྡང་ཞིང་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ། ། •235 -
འགག །སྣོད་བཅུད་བདེ་ཆེན་རྒྱས་བཏབ་པས། །སེམས་ཀྱི་གླང་པོ་ཡན་
བཏང་ཡང་། །གནས་མ་རྙེད་ནས་ལྡོག་པར་འགྱུར། །དངོས་པོ་གསར་
བ་མཐོང་ན་ཡང་། །དེ་དེར་བདེ་བའི་རྒྱས་བཏབ་ན། །གཡེང་བ་ཉིད་
ཀྱང་གཡེང་བ་མིན། །སྤྱོད་ལམ་རོ་མཉམ་ཡིན་ཤེས་ན། །འགྲོ་བ་ཉིད་ནི་
འགྲོ་འོང་མེད། །རྒྱུ་འབྲས་མེད་ཀྱང་རྒྱས་བཏབ་པས། །སྐྱེ་བ་ཉིད་
ནའང་སྐྱེ་བ་མེད། །འགག་པར་ཐིམ་པའི་རྒྱས་བཏབ་པས། །བཀག་
ཙམ་ཉིད་ནའང་འགག་པ་མེད། །བདེར་གཤེགས་རྣམས་ནི་བདེ་ཆེན་
ཉིད་ཀྱི་སྐུ། །ཆོས་རྣམས་ཐམས་ཅད་བདེར་གཤེགས་ཉིད་དང་མཉམ། །
བྱིས་པའི་བློ་ཅན་དངོས་ལ་ཞེན་པ་རྣམས། །རྣམ་པར་རྟོག་པས་བརྟག་
པ་ཉིད་ལ་དཔྱོད། །དངོས་རྣམས་ཐམས་ཅད་བཅོས་སུ་མེད་ན་ཡང་། །
གྲུབ་མཐའ་ངན་པས་བསླད་པས་འཆོས་པར་བྱེད། །གདོད་ནས་རྣམ་
དག་འོད་གསལ་ཆོས་ཀྱི་དབྱིངས། །བདེར་གཤེགས་ཆོས་ཀྱི་སྐུ་ཡི་
མཁྱེན་པར་མཉམ། །འཁོར་བའི་ཕུང་པོ་སྒྱུ་མར་རྣམ་དག་ཤེས། །
ལོངས་སྤྱོད་རྫོགས་སྐུ་སྒྱུ་མར་ཡང་དག་མཉམ། །གལ་ཏེ་སྒྱུ་མའི་རྒྱུན་ལ་
བདེ་སྡུག་དང་། །དགའ་དང་གདུང་བའི་བྱེ་བྲག་ཡོད་མིན་ཡང་། །དེར་
སྣང་སྐད་ཅིག་རེ་རེར་གནས་པ་ལས། །བདེ་ཆེན་བདེ་བ་ཆེན་པོ་ཉིད་
དུ་གཅིག །རྣམ་པར་རྟོག་པར་ཐ་དད་མེད་ན་ཡང་། །མི་རྟོག་ངང་ལས་
རོ་གཅིག་གྱུར་པར་སྣང༌། །དང་པོའི་ལས་ཅན་སོ་སོའི་སྐྱེ་བོ་ལ།།བདེ་
བ་ལམ་དུ་བྱེད་པར་གསུངས་ན་ཡང་། །གང་ཞིག་བླ་མའི་ཕན་པའི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ཟོ
• 266 •
ལུང་ཐོབ་ན། །བདེ་སྡུག་ཐམས་ཅད་བདེ་བ་ཆེན་པོར་འགྱུར། །གང་
ཞིག་སྟོང་ཉིད་མི་ཤེས་པ། །དེ་ལ་ཐར་པའི་སྐལ་བ་མེད། །འགྲོ་དྲུག་
སྲིད་པའི་བཙོན་ར་རུ། །རྨོངས་པ་དེ་ནི་འཁྱམས་པར་འགྱུར། །དེ་ལྟར་
རྣལ་འབྱོར་པ་རྣམས་ཀྱིས། །སྟོང་པ་ཉིད་ནི་བསྒོམ་བྱས་ན། །བློ་ནི་
གཞན་དོན་ལ་དགའ་བར། །འགྱུར་བ་ཉིད་དུ་ཐེ་ཚོམ་མེད། །སེམས་
ཅན་གང་ཡིན་ཐམས་ཅད་སྔོན། །ཕ་མ་མཛའ་བཤེས་རྩ་ལག་ཏུ། །གྱུར་
ཅིང་ཕན་ཆེར་བཏགས་པས་ན། །བྱས་པ་གཟོ་བ་ཉིད་དུ་བྱ། །སེམས་
ཅན་ལ་བརྟེན་བླ་མེད་པའི། །སངས་རྒྱས་གོ་འཕང་ཉིད་ཐོབ་ན། །
ཚངས་དབང་དྲག་པོ་འཇིག་རྟེན་སྐྱོང་། །སོགས་པ་ཐོབ་པ་མཚར་ཅི་
ཆེ༑ །སེམས་ཅན་ཕན་པ་བྱས་ཙམ་གྱིས། །འགྲོ་བ་གསུམ་པོ་དམ་པར་
སྐྱེ༑ །སེམས་ཅན་གནོད་པས་སྡུག་བསྔལ་ནི། །རྣམ་པ་དུ་མའི་ཚུལ་དག་
གིས༑ །དམྱལ་བ་ཡི་དྭགས་དུད་འགྲོ་རུ། །སེམས་ཅན་རྣམས་ནི་ཉེ་བར་
སྤྱོད༑ །དངོས་པོ་ཀུན་གྱིས་མགུ་བྱ་བ། །རང་ལུས་བཞིན་དུ་བསྲུང་བར་
བྱ༑ །འབད་པས་སེམས་ཅན་མི་དགའ་བ། །དུག་དང་འདྲ་བས་སྤང་
བར་བྱ། །སེམས་ཅན་ཡོངས་སུ་མ་བཏང་བས། །སངས་རྒྱས་བྱང་ཆུབ་
ཀུན་འཐོབ་པ། །གཞན་གྱི་གནོད་པ་མ་བཟོད་པས། །མནར་མེད་དུ་
ཡང་སྐྱེ་བར་བྱེད། །རང་གི་ལུས་དང་ནོར་སྦྱིན་པ། །འདི་ནི་མཚར་ཞིང་
འདི་ནི་བསྔགས། །འདི་ནི་འཇུག་པ་མཆོག་ཡིན་ནོ། །མཚར་ཞེས་བྱ་བ་
འདི་མིན་ཏེ། །ཆོས་འདི་སྟོང་པར་ཤེས་ནས་སུ། །ལས་ཀྱི་འབྲས་བུ་སྟོན་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ། ། • 267 •
བྱེད་པ། །མཚར་བ་ལས་ཀྱང་འདི་མཚར་ཞིང་། །ངོ་མཚར་བས་ཀྱང་ངོ་
མཚར་རོ། །སེམས་ཅན་བསྐྱབ་པའི་བསམ་པ་འདིས། །སྲིད་པའི་འདམ་
དུ་སྐྱེ་མོད་ཀྱང༌། །པདྨ་ལ་ནི་ཆུ་བཞིན་དུ། །སྲིན་པའི་སྐྱོན་གྱིས་དེ་མི་
འགོས༑ །བཟང་པོ་ལ་སོགས་རྒྱལ་བའི་སྲས། །འདི་ནི་ཡེ་ཤེས་མེ་ཡིས་
ནི༑ །ཉོན་མོངས་བུད་ཤིང་སྲེག་བཞིན་དུ། །འོན་ཀྱང་ཐུགས་རྗེས་
བརླན་པར་མཛད། །བྱང་ཆུབ་ཆེ་དང་འཆི་དང་སྐྱེ། །དུར་ཁྲོད་
གཤེགས་དང་དཀའ་སྤྱོད་མཛད།།བདུད་སྡེ་རབ་ཏུ་འཇོམས་པ་དང་། །
ཆོས་ཀྱི་འཁོར་ལོ་བསྐོར་བ་དང༌། །ལྷ་ཡུལ་གཤེགས་དང་མྱ་ངན་
འདས༑ །དེ་བཞིན་ཁྱིམ་ནས་བྱུང་བ་རྣམས། །སྙིང་རྗེའི་དབང་གིས་
འཇུག་པ་ཡིས། །འགྲོ་བའི་མགོན་པོས་སྟོན་པར་མཛད། །ཚངས་དབང་
ཉེ་དབང་དྲག་སོགས་ཀྱི། །གཟུགས་ཀྱིས་རབ་ཏུ་འཇུག་མཛད་ཅིང་། །
འཁོར་བ་འདུལ་བའི་སྦྱོར་བ་ཡིས། །ཐུགས་རྗེའི་ཐུགས་ཀྱིས་རོལ་པར་
མཛད༑ །ཐེག་པ་གཉིས་པོ་དག་ཀྱང་ནི། །ཐེག་པ་ཆེན་པོར་འབྱུང་བས་
ན༑ །སྲིད་པའི་ལམ་གྱིས་དུབ་པ་རྣམས། །ངལ་བསོའི་དོན་དུ་དེ་ཉིད་
ཡིན༑།ཉན་ཐོས་དེ་དག་དེ་སྲིད་དུ། །སངས་རྒྱས་རྣམས་ཀྱིས་མ་བསྐུལ་
བར༑ །དེ་སྲིད་ཡེ་ཤེས་ལུས་གཅིག་གིས། །ཏིང་འཛིན་དྲེགས་པས་མྱོང་
སྟེ་གནས། །བསྐུལ་ནས་སྣ་ཚོགས་གཟུགས་ཀྱིས་ནི། །སེམས་ཅན་དོན་
ལ་དགའ་བྱེད་ཅིང་། །བསོད་ནམས་ཡེ་ཤེས་ཉེར་འཕེལ་ནས། །སངས་
རྒྱས་བྱང་ཆུབ་འཐོབ་པར་འགྱུར། །བག་ཆགས་ལས་ནི་བྱུང་བས་ན། །

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ཟོ
-268.
བག་ཆགས་ས་བོན་དག་ཏུ་བཤད། །བག་ཆགས་རྗེས་མཐོང་ཚོགས་པ་
ན༑ །སྲིད་པའི་མྱུ་གུ་དེ་བསྐྱེད་དོ། །སྟོང་ཉིད་སྨྲ་བས་སྨྲ་བྱེད་ཅིང་། །
རྟག་ཏུ་ལུས་ངག་ཡིད་གསུམ་གྱིས། །དེ་ལྟར་སེམས་ཅན་དོན་བྱེད་པ། །
ཆད་པར་སྨྲ་བ་ཡོད་མ་ཡིན། །ཞེས་གསུངས་སོ། །དཔེར་ན་གསེར་
འགྱུར་ཟངས་ལྕགས་ཐམས་ཅད་ལ། །གསེར་འགྱུར་རྩི་ཡི་ནུས་པའི་
ཐབས་རྙེད་ན། །ཐམས་ཅད་ཁ་དོག་གསེར་དུ་འགྱུར་བ་ལྟར། །སེམས་
ཀྱང་བདེ་ཆེན་ངང་དུ་རོ་གཅིག་འགྱུར། །སྒྱུ་མ་སྨིག་རྒྱུ་དྲི་ཟའི་གྲོང་
ཁྱེར་རྣམས། །རྟོག་དང་བྲལ་བས་སྟོང་པའི་རྣམ་པར་སྐྱེས། །དེ་བཞིན་
སྒྱུ་འདྲ་སེམས་ཀྱིས་སྒྱུ་འདྲར་ཤེས། །བདེ་ཆེན་རྒྱས་གདབ་བདག་བྱིན་
བརླབས་པ་ལ། །སྒྱུ་མའི་དཔེ་ཡིས་དོན་རྣམས་བཙལ་མི་དགོས། །
ཐམས་ཅད་སྒྱུར་འདྲ་མི་འདྲར་དགག་སྒྲུབ་མེད། ཕྱག་རྒྱའི་ལམ་ལ་
བདེ་བ་སྟོང་པར་ཤེས། །ཆོས་ཀྱི་མདོ་དོན་སེམས་ཀྱི་སྟོང་པར་ཤེས། །
ཆོས་རྣམས་ཀུན་ལ་ཡོད་མེད་དགག་སྒྲུབ་མེད། །རྟོག་མེད་མངོན་སུམ་
ལམ་ལ་བློ་བཞག་པས། །རྟགས་ཀྱི་རྗེས་འབྲང་གཞན་སེལ་དགོས་པ་
མེད༑ །དུས་གསུམ་བདེར་གཤེགས་ཇི་ལྟར་སངས་རྒྱས་ལྟར། །ནང་དུ་
ཁ་བལྟས་སེམས་ཀྱི་གསང་ཤེས་པས། །སྒྲིབ་པ་ཀུན་ཟད་ཡེ་ཤེས་ཕུན་
ཚོགས་ཤིང་། །སངས་རྒྱས་ཞིང་བསྒྲོད་སེམས་ཅན་ཐམས་ཅད་སྒྲོལ། །
ཐམས་ཅད་བཟང་རྒུ་ཉིད་དུ་གྱུར་པར་ངེས། །ཇི་ལྟར་སྦྲུལ་གྱི་རང་
བཞིན་ཤེས་པ་ན། །དེ་ཡི་དུག་གིས་གནོད་པར་མི་འགྱུར་ཏེ། །གང་ཞིག་

དངོས་པོའི་གནས་ལུགས་བསྒོམ་པ་ཞེས་བྱ་བ་བཞུགས་སོ། ། • 269 *
ཉོན་མོངས་འཁོར་བའི་རང་བཞིན་ཤེས། །དེས་ནི་དེ་མ་ཐག་ཏུ་དེ་གྲོལ་
འགྱུར༑ །དེ་ཉིད་ཀྱིས་ནི་སངས་རྒྱས་ཤིང་། །དེ་ཉིད་ཀྱིས་ནི་ཉོན་མོངས་
འཇོམས༑ །བདེ་ཆེན་ལམ་ལ་བརྟེན་ནས་ནི། །ཐམས་ཅད་བྱས་ཀྱང་
རྣམ་པར་གྲོལ། །རྣམ་པར་རྟོག་པ་རྣམ་སྤངས་ཤིང༌། །གཟུང་དང་
འཛིན་པ་དང་བྲལ་བ། །ཡེ་ཤེས་འདུས་མ་བྱས་པ་སྟེ། །རྒྱུ་དང་རྐྱེན་
གྱིས་མ་བསྐྱེད་པའོ། །ཤྲཱི་ནི་གཉིས་མེད་ཡེ་ཤེས་ཏེ། །ཧེ་ནི་རྒྱུ་སོགས་
སྟོང་པ་ཉིད། །རུ་ནི་བཀོད་པ་དང་བྲལ་བ། །ཀ་ནི་གང་དུའང་མི་
གནས་པ། །སེམས་ཀྱི་ངང་ལ་རྣམ་གནས་པ། །མྱ་ངན་འདས་པ་བསྟན་
དུ་མེད། །བདེ་ཆེན་རྟོགས་པའི་མན་ངག་འདི། །སྡེབ་སྦྱོར་གོ་རིམ་
བསྒྲིགས་པ་མིན། །ཉམས་མྱོང་རྟོགས་པས་ཕན་པའི་ལུང་། །དམ་པ་སྤྱི་
བོས་བླང་བར་མཛོད། །དངོས་པོའི་གནས་ལུགས་བསྒོམ་པ་ཞེས་བྱ་བ་
ནོར་བུ་གླིང་པའི་སློབ་དཔོན་བདེ་བའི་རྡོ་རྗེས་མཛད་པ་རྫོགས་སོ། །
1|:ཀཀམ ལྷ1མ111:|:ཀ སཚེའི རྒྱུ
༡ བལ་༡སྤྱི་དང་རབ་པ mmhMS P །ཏཱ
ཕམ1ལས | མལ་ཀུན ཀ་འདོག་པའི་འཛིན་1པ :ཡིན
POW? ¥{W ཡལ་ཟིན་ལ་བྲ །མི་བ་རྣམས་རྩ་ཤཱཀྱ་བའི་
mme་ལS ནa mཝེན་མོའི་ga
གལ་བ་ལྟགྱི་ཆ་རྒྱའི་ཆས་བྲག་ཡིག་རལ་ལྷ་ང: ཇི

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 270 *
= ཞ NOWEཏང་
ཨཀ ༄༅། །ཚིགས་སུ་བཅད་པའི་མཛོད་བཞུགས་སོ། ། ”
མི་གསལ།
༄༅། །རྒྱ་གར་སྐད་དུ། དོ་ཧ་ཀོ་ཥ། བོད་སྐད་དུ། ཚིགས་སུ་བཅད་
པའི་མཛོད། དཔལ་ཧེ་རུ་ཀ་ལ་ཕྱག་འཚལ་ལོ། །ང་ནི་དམ་པའི་དོན་
མཁས་པར། །འཇིག་རྟེན་སྙེམས་པ་ཡང་དག་འཆང་། །གལ་ཏེ་བྱེ་བའི་
ནང་ན་གཅིག །དྲི་མ་མེད་པར་ཞུགས་པར་གྱུར། །ལུང་དང་རིག་བྱེད་
སྔོན་རབས་ཀྱི། །མཁས་པ་ང་རྒྱལ་བྱེད་པ་དག །དཔལ་འབྲས་སྨིན་
པའི་ཕྱི་རོལ་གྱི། །བུང་བ་བཞིན་དུ་དེ་དག་འཁྱམས། །བྱང་ཆུབ་སེམས་
དང་རྡུལ་གྱིས་བརྒྱན། །མི་བསྐྱོད་པ་ཡིས་འཁྱུད་གྱུར་པ། །པདྨའི་ས་
བོན་རང་བཞིན་གྱིས། །དག་པའི་གཉུག་མའི་ལུས་ལ་མཐོང༌། །གནམ་
ཆུ་འོད་དཔག་མེད་འདམ་བྱས། །རྩ་བར་རྣམ་པར་རྟོག་པར་བྱ། །སྡིག་
སྤངས་རྩ་བའི་སྡོང་བུར་བྱས། །ཡི་གེ་ཧཾ་གི་རྣམ་པར་སྐྱེས། །རྐྱང་མ་རོ་
མའི་ཚལ་གཉིས་ནི། །ལོགས་གཉིས་སུ་ནི་གནས་པ་སྟེ། །འདབ་བཞིའི་
མིང་བས་རྩ་ལག་བཞི། །བདེ་བ་ཆེན་པོའི་གནས་ན་གནས། །ཨེ་བཾ་ས་
བོན་བླངས་ནས་ནི། །པདྨའི་མེ་ཏོག་ཁ་ཕྱེ་བར། །བུང་བའི་གཟུགས་
ཀྱིས་རང་དགའ་བའི། །དཔའ་བོ་སྦྲང་རྩི་སྣོམ་པར་བྱེད། །འབྱུང་ཆེན་

ཚིགས་སུ་བཅད་པའི་མཛོད་བཞུགས་སོ། ། · 27༽ .
ལྔ་ཡི་ས་བོན་དག །བླངས་ཏེ་ཚོགས་པ་ལས་སྐྱེ་བ། །སྲ་བ་ས་སྟེ་གཤེར་
བ་ཆུ། །ཚ་བ་སྲེག་པར་ཡང་དག་སྐྱེས། །ཡང་དག་སྐྱོང་གནམ་བདེ་
མཁའ་ལྷ། །ཡོངས་སུ་རྫོགས་པ་མ་ལུས་པའི། །ལྷ་དང་ལྷ་མིན་འདི་ལས་
སྐྱེས༑ །རྨོངས་པ་འདི་དག་སྟོང་ཉིད་ཡིན། །ས་ཆུ་མེ་དང་རླུང་དང་
མཁའ༑ །ཡུལ་གྱི་བློས་བླངས་ཡོངས་ཤེས་ཀྱིས། །རླབས་མེད་མཉམ་པ་
ལྷན་སྐྱེས་ཚུལ། །ཉེས་པ་མ་ལུས་དང་བྲལ་བ། །དེ་ལ་སྡིག་གསོད་གཅིག་
ཀྱང་མེད།།གསལ་བར་ནག་པོས་སྨྲས་པ་ཡིན། །ཕྱི་རོལ་དུ་ནི་འབྱུང་བ་
སྤྱད་པ་ལས། །སྟོང་དང་སྟོང་པ་མ་ཡིན་པ་ལ་ཞུགས། །སྟོང་དང་སྟོང་
མིན་དེ་གཉིས་ཀྱི་དབུས་སུ། །ཀྭ་ཡེ་རྨོངས་པ་ཅི་ཡང་མ་མཐོང་ངོ་། །
ལྷན་སྐྱེས་འབའ་ཞིག་གཅིག་པུ་དེ་ཉིད་ཡིན། །ཀྭ་ཡེ་རྨོངས་པ་ཅི་ཡང་
མ་མཐོང་ངོ༌། །ལྷན་སྐྱེས་འབའ་ཞིག་གཅིག་པུ་དེ་ཉིད་ཡིན། །ནག་པོ་
ཡིས་ནི་ཡོངས་སུ་ཤེས་པ་ཡི། །བསྟན་བཅོས་དང་ནི་ལུང་མང་ཀློག་ཉན་
ཀྱང་༑ །རྨོངས་པ་དག་གིས་ཅི་ཡང་མི་ཤེས་སོ།།འོག་ཏུ་མི་འགོ་བ་དང་
ལྟག་མ་རྒྱུ། །གཉིས་བྲལ་དེ་ནི་མི་གཡོ་བར་གནས་ཏེ། །ཡིད་གར་མི་
འཕྲོ་བ་ནི་ནག་པོས་སྨྲས། །མི་གཡོ་བ་རླུང་ཁྱིམ་བདག་མོ་ཁྱིམ་གནས། །
རི་བོ་མཆོག་གི་སུལ་ཟབ་པས། །འགྲོ་བ་མ་ལུས་ཆད་པར་འགྱུར། །དྲི་
མེད་ཆུ་ནི་བསྐམ་གྱུར་ཏེ། །དུས་ཀྱི་མེ་ནི་འཇུག་པར་འགྱུར། །འདི་དེ་
ས་འཛིན་ལས་ནི་གཟུང་བར་དཀའ། །མཉམ་དང་མི་མཉམ་བརྒལ་
བར་མི་ནུས་ཏེ། །མཚོན་དཀའ་གཏིང་དཔག་དཀའ་བར་ནག་པོས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
- ༡7༡ .
སྨྲས༑ །སུ་ཞིག་གིས་ནི་ཡིད་ཀྱིས་ཡོངས་སུ་རྟོགས། །གང་ཞིག་ཉིན་རེར་
ལྷན་ཅིག་སྐྱེས་འཕྲོ་བས། །ཡིད་ཀྱི་རིན་ཆེན་ཡང་དག་པར་རིག་པ། །དེ་
འབའ་ཞིག་གིས་ཆོས་ཀྱི་ངོ་བོ་ཤེས། །བརྗོད་ཀྱང་གཞན་གྱིས་ཤེས་པར་
འགྱུར་རམ་ཅི། །ལམ་དུ་འགྲོ་བ་གཉུག་མའི་ཡིད། །གང་ཞིག་གིས་ནི་
བཅིངས་བྱས་པ། །དེ་ཡིས་གནས་གསུམ་མ་ལུས་པ། །སྤྲོས་ཏེ་སླར་ཡང་
བསྡུས་པ་ཡིན། །ཅི་ཡི་ཕྱིར་ན་དེ་བཞིན་གཤེགས། །ལྷ་མོ་ཁྲོ་མོའི་ཚོགས་
ལ་ཆགས། །དཀྱིལ་འཁོར་འཁོར་ལོ་རྣམ་སྤངས་ཏེ། །ལྷན་ཅིག་སྐྱེས་
པའི་དགའ་བར་བསྡད། །གཉུག་མའི་ཡིད་བརྒྱལ་རོ་མཉམ་པར།།ལྷན་
སྐྱེས་མི་གཡོ་གང་གིས་བྱས། །དེ་ནི་དུས་དེར་འགྲུབ་པ་སྟེ། །རྒ་དང་
འཆི་བའི་འཇིགས་པ་མེད། །མི་གཡོ་རྣམ་པར་རྟོག་མི་འགྱུར། །འཆར་
དང་ནུབ་པ་དང་བྲལ་དེ་སྙིང་པོ། །གང་ཡིད་དང་ཡིད་འབྱུང་ཅིར་མི་
བྱེད༑ །འདི་ལྟ་བུ་དེ་མྱ་ངན་འདས་པར་བརྗོད། །གང་གིས་ཨེ་བཾ་ཡི་གེ་
ཤེས༑ །མ་ལུས་པ་ཀུན་ཤེས་པ་ཡིན། །ཀྱེ་ཧོཿ ཆོས་ཀྱི་ཟ་མ་ཏོག །མངའ་
བདག་གཉུག་མའི་ཆ་བྱད་དོ། །གལ་ཏེ་རླུང་འགྲོ་བ་ཡི་སྒོར། །སྒོ་ལྕགས་
དམ་པོར་འཇུག་བྱེད་ཅིང་། །གལ་ཏེ་མུན་པ་དྲག་པོ་དང་། །ཡིད་ཀྱིས་
མར་མེ་གཏོང་བར་བྱེད། །རྒྱལ་བ་རིན་པོ་ཆེ་སྟེང་དུ། །ནམ་མཁའ་གལ་
ཏེ་འཇུག་པ་ན། །སྲིད་པར་རོལ་ཅིང་མྱ་ངན་གྱིས། །འགྲུབ་པ་རུ་ནི་
ནག་པོས་སྨྲ། །ཆོས་ཀྱི་ཡི་གེ་དེ་དག་ལ། །མི་མོར་གྱིས་ལ་ཡིད་སྦྱོར་ཅིག །
དེ་མ་ཐག་ཏུ་རླུང་འཆིང་ཞིང་། །ཡུལ་ལའང་རེ་བ་མེད་པར་འགྱུར། །

ཚིགས་སུ་བཅད་པའི་མཛོད་བཞུགས་སོ།། •273 ·
གང་དུ་མཆོག་དང་ཁྱད་དགའ་གཉིས་མཐོང་ན། །དབུས་དེར་ཆོས་ཀྱི་
ཡི་གེ་མཚོན་པར་གྱིས། །འདི་ལྟའི་མན་ངག་གལ་ཏེ་བསྒྲུབ་པ་ན། །དེ་
ཡིས་ཁྱིམ་བདག་མོ་རླུང་གི་གཡོ་འཆིང་། །རི་མཆོག་རྩེ་མོ་མཐོང་བའི་
ཐང༌༑ །གང་དུ་རི་ཁྲོད་གནས་བྱས་པ། །སེང་གེ་ཡིས་ཀྱང་མི་མཆོངས་
ན༑།གླང་ཆེན་རེ་བ་ལྟ་ཐག་རིང་།།འདི་དེ་རིག་མཆོག་ཏུ་ངས་བརྗོད། །
འདི་ཉིད་བདེ་བ་ཆེན་པོའི་གནས། །བདེ་ཆེན་མ་ཐོབ་བར་དུ་འདིར། །
ཀྭ་ཡེ་ལྷན་ཅིག་སྐྱེས་དགའ་སྒྲུབས། །འགྲོ་ཀུན་ལུས་ངག་ཡིད་བསྡུས་
ནས༑ །ཀྭ་ཡེ་དེར་མི་རྣམས་འཕྲོད་དེ། །དེ་ཉིད་གཅིག་པུ་ཉམས་རྣམས་
ཀྱི༑ །བདེ་ཆེན་རྗེ་བོ་ཉིད་ཡིན་ནོ། །སྔགས་དང་རྒྱུད་དག་གཅིག་ཀྱང་མི་
བྱེད་དེ། །གཉུག་མའི་ཁྱིམ་བདག་མོ་བླངས་རོལ་བར་བྱེད། །ཇི་སྲིད་
རང་ཁྱིམ་ཁྱིམ་མོ་མི་གནས་པ། །དེ་སྲིད་རིགས་ལྔ་དག་ལ་སྤྱོད་དམ་ཅི།།
བཟླས་པ་སྦྱིན་སྲེག་དཀྱིལ་འཁོར་ལས་འདི་ཡིས། །ཉི་མ་རེ་རེར་ཀུ་རེས་
ཅི་ཕྱིར་གནས། །ན་ཆུང་མ་ལ་ཆགས་པ་དཔེ་མེད་ན། །ལུས་འདི་ཡིས་
ནི་བྱང་ཆུབ་འགྲུབ་བམ་ཅི། །གང་གིས་བར་མེད་ལྷན་ཅིག་སྐྱེས་དགའ་
རྟོགས༑ །རིག་བྱེད་སྔོན་གྱི་རབས་ཀྱིས་ཅི་ཞིག་བྱ། །དེས་ནི་འགྲོ་བའི་
རྣམ་རྟོག་མ་ལུས་དང་། །ང་རྒྱལ་ལུས་པོ་འདི་ནི་འཇོམས་པར་འགྱུར། །
གཉུག་མའི་ཁྱིམ་བདག་མོ་བླངས་ནས། །རིན་ཆེན་ཡིད་ནི་མི་གཡོར་
བྱས། །ཀྭ་ཡེ་དེ་ཉིད་རྟོགས་སེམས་མགོན། །དམ་པའི་དོན་དུ་བདག་
གིས་བརྗོད། །ཇི་ལྟར་ལན་ཚྭ་ཆུར་ཞུགས་པ། །དེ་ལྟར་ཁྱིམ་བདག་མོ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།274 ·
བླངས་སེམས། །དེ་དང་གལ་ཏེ་ལྷན་ཅིག་ན། །ཀྭ་ཡེ་དེ་དུས་རོ་མཉམ་
འགྱུར༑ །ཚིགས་སུ་བཅད་པའི་མཛོད་(ནག་པོ་རྡོ་རྗེའི་དོ་ཧ་དང་འགྱུར་ཁྱད་
མ་གཏོགས་གཞུང་གཅིག)རྫོགས་ཏེ། །འདི་ནི་སྤྱོད་པའི་ཞལ་སྔ་ནས་
མཛད་པ་ཡིན་ནོ། །རྒྱ་གར་གྱི་མཁན་པོ་དི་པཾ་ཀ་ར་རཀྵི་ཏའི་ཞལ་སྔ་
ནས་དང་། བོད་ཀྱི་ལོ་ཙཱ་བ་མཁས་པ་ཆེན་པོ་མར་པ་ཆོས་ཀྱི་དབང་
ཕྱུག་གིས་བསྒྱུར་ཅིང་ཞུས་ཏེ་གཏན་ལ་ཕབ་པའོ། །
གས་ཆེ་བ་དང་32
TAཚ03PUSRཛ་ལྔ་ལ་ར་ས་་སྔ་ན་
1171ཚོན་བྱུངཁས་ཚུ་གནས་སཤིས
ག་མིའི་ལས་དག་ཚེ་འབྲངང་ག་ཞེས་པ་རི་ན་ཡིག་ཅུ་གཅོ་གསར་
བཀད་པ་བར་ན་ཁངལ་ཞིག་ཨཀོལ ཀྱan
ལྟདག།༢ཚེ།དོན་དག་འཁྲུ་གཅུག་ན། སྐུ་མ་གཤེས་ཕྱོག་གཞིn p=་ཆོབར mPMP° རུ་
འགྲོའི་གཡང་ཚེ་ར་ཡ
རྒྱན་ན་༥༡༡ ལ་ད་ལ་མ ོ་རའི་ཀན་
raa
ཤང་ཤོས་མི་གཉིས་༢༠གནན ་མའི།རོ །: ག་འབ་ཤིང་ཅེས་ཤེ་
=n Feiramm|རྟ་ནག་མི་སྐ n13
གཟོན་པ་ནི། གིས་འགམས་

ཚིགས་སུ་བཅད་པའི་མཛོད་བཞུགས་སོ། ། • ??5 *
6).161ཀློ་།pཟག་21EPAImརྟ
༄༅། །ཚིགས་སུ་བཅད་པ་ལྔ་པ་ཞེས་བྱ་བ་བཞུགས་སོ། །
མ་ོ བ་ ོ་Bejenar
 ོ་ལ་ཆུ་
ནག་པོ་པས་མཛད། ཁ
སློབ་དཔོན་
༄༅། །རྒྱ་གར་སྐད་དུ། པཉྩ་སཱརྒ་གཱ་ཐཱ་ནཱ་མ། བོད་སྐད་དུ། ཚིགས་སུ་
བཅད་པ་ལྔ་པ་ཞེས་བྱ་བ། དཔལ་ཧེ་རུ་ཀ་ལ་ཕྱག་འཚལ་ལོ། །ཆུ་ཟད་
པས་ན་འདམ་གྱི་པདྨ་སྐེམས། །སྦྲང་རྩི་བྲོས་པས་གར་སོང་ཆ་ཡང་
མེད༑ །རྩ་བ་ལོ་མ་སྡོང་བུ་མེ་ཡི་སྦྱོར་བས་ཟད། །ནག་པོ་ན་རེ་དབང་
པོའི་བཞད་གད་ལ་ནི་ལྟོས། ཟ་ཞིང་འཐུང་དང་གནས་ནས་ཡལ་ག་
བཅག་ནས་སོང་། ཀྱེ་ཧོཿ འདི་ནི་བདག་གི་ལས་ནི་གཏུམ་མོ་ལྟ་བུ་ཡིན།།
རྒྱུན་གྱི་བ་མོ་ལྟ་བུས་པདྨ་བསྲེགས། །ཡོན་ཏན་བརྒྱ་ནི་སྐྱོན་གཅིག་གིས་
ནི་ཟད་པར་བྱས། །རྒྱ་མཚོ་ཟད་པས་པདྨ་བསྲེགས། །ཡོན་ཏན་བརྒྱ་ནི་
སྐྱོན་གཅིག་གིས་ནི་ཟད་པར་བྱས། །རྒྱ་མཚོ་ཟད་པས་པདྨ་རྣམས་ཀྱང་
བསྐམས༑ །དེ་ཚེ་སྒོ་བཅུ་ལས་ནི་དུ་བ་འབྱུང་། །འཇིག་རྟེན་པ་ནི་ནག་
པོ་མེད་ཅེས་ཟེར། །ནག་པོ་ཐེག་ཆེན་ཟབ་མོའི་ནགས་ན་གནས། །
སེམས་ནི་སྟོང་ཞིང་གཉུག་མའི་ངང་དུ་རྫོགས། །ཕུང་པོ་བཞད་་
གྱུར་ཀྱང་འགྱོད་པ་མེད། །འོ་མའི་ནང་ན་མར་ཡོད་པ་ནི་མི་མཐོང་
བཞིན༑ །འདོད་པ་ཡོད་དེ་འཇིག་རྟེན་པས་ནི་མཐོང་བ་མེད། །འཇིག་

· 276 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ །
རྟེན་འཚོ་བའམ་ནི་འཆི་བ་གང་ཡང་མེད། ། འདི་ལྟ་བུ་ཡི་ལོངས་སྤྱོད་
ནག་པོ་རྣལ་འབྱོར་པ། །པདྨ་བཞིན་དུ་ལུས་ཆ་བསྐམས་གྱུར་ཀྱང༌། །
ནག་པོ་ཅི་ཡི་ཕྱིར་ན་ཤི་ཞེས་བྱ ། །བརྟུལ་ཞུགས་སྤྱོད་པའི་སློབ་དཔོན་
ཆེན་པོ་པས་མཛད་པའི་ཚིགས་སུ་བཅད་པ་ལྔ་པ་རྫོགས་སོ། ། རྣལ་
འབྱོར་གྱི་དབང་ཕྱུག་ཤྲཱི་བཻ་རོ་ཙ་ན་བཛྲས་བསྒྱུར་བའོ། །
25 10.124
162 21.us. Leg agua.al Gezaa
1 ཀཀཀ སབ ཀཀྵ 1 ཤཱར ཀ 1:| ༅་༩། -༡ ཎར ཌ་སྐབ་EA
ཀང་ཁ་པ་གྲོ་ལོ་ཉི་ཀ་ཏང་ཆོག 1: |: 2
dad de agente tal agad2.dz.og
1] p-་ཀར་pཆོས་ཆག་ལ་ཀོང་ཁོ་ཏཌཀྐ་པྲ་n ལོ་ཁྱོ་འཁོར་ཀཎྜ ”
ཅིལ་མ།-་ཏེ་ཆ་༣༣ ཎ་༦། བྲ་ཀློ ཌ PHOPགླུ་ཉི་ཁ་གྱི་རྒྱཏུ་
ཎརྟ ཥ ཊཏུ་རྟ ༣༡ ཌ་ཌཋ་ལོ་པཱ་ཏུ། g
=ཏུ S ༼རྟ་༼ཅུས་༡༡༽་། - ན ༩ ཞེ
ཋ་ཌ་ཏི་ཥྭ ། ལ་ཁ་ཌ་ཌ་ཎན་རྒྱལ ། ཁོ་། p| རྐ་ཤཱ་ཎ་
yeastf ... pol.gagalkan
> m\ E: ཞོ Ts[ [mm] ironz གྲོ་ཏཾ་ཎཤ
valge ¢ d Lame = Tap བྱ ལས པ འཕྲད : | : 1 རྣམས ཀྱིའི : | : 1 : | : 1 པའི བས དང
ཤི ཡི 1 :|: ཀ 1: ཀ ན ནི1 :|:ཀ aT ! }/ E

དཔལ་རྡོ་རྗེའི་གླུ་བཞུགས་སོ། ། p3 • 277 •
Farz767221178584
ཨ་ཞ་༄༅། །དཔལ་རྡོ་རྗེའི་གླུ་བཞུགས་སོ། ། རྟ་༢༩༤
ས་ཁ་རྟ་། ད་ཀ །3
མི་གསལ།
ས།།ས་ལ་ཁ་འ་བླ་ཤག་PE ཐཱ །།ཎའིཋ
༄༅། །དཔལ་རྡོ་རྗེའི་གླུ། སྲིད་པ་རང་བཞིན་གྱིས་དག་ཕྱིར། །རང་
བཞིན་གྱིས་ནི་འབྱུང་བར་བྱེད། །རང་བཞིན་དག་པའི་སེམས་དཔའ་
རྣམས༑ །དམ་པའི་སྲིད་པ་བྱེད་པར་ཤོག །ན་བུ་བྷ་བྷ། ན་བུ་ས་མ་ཡ། །
ན་བུ་ཨནྟར་ལ། ན་བུ་ཡ། ན་བུ་ཨ་ཐཱ་མ་ན་ཧ་ཀ་ལ། ཨ་ཝ་དྷཱུ་ཏཱི་ཡི། ལ་
ལ་ནཱ། ར་ས་ནཱ། བྷ་ཧ་ན་ཏི། ན་བུ་ཙནྡྷ་ལི་རེ། ང་ཀ་དྷ་ཧན་དྷི། །མུ་དྲ།
ཀ་ར་ན། པ་ཡོ་ཀ། ན་དནྟ། ན་དྷ། བྷིན་དྷ་ན་ཙ་ཧཱུཾ་ཕཊ། མནྟ། སྭ་ནོ་
བྷན་དྷ། བ་ནནྟེ། སུན་དར། ས་ར་ཀ་ཧ། ན་ཛི་རེ། ག་ཡ་ཨཱ་ཀ་ར། ཨ་ན་
ཨ་བུ་བྷ། ས་ཧ་བཛྲ་ས་དྷ་ས། པྲཛྙ་ཤྲཱིཀྱེ་གུ་རུ། །ཨཱ་ཨས། སྲིད་དང་
མྱ་ངན་འདས་མ་ཡིན། །དེ་བཞིན་དབུས་ཀྱང་མ་ཡིན་ཏེ། །ཤར་དང་
ནུབ་པའི་དུས་མ་ཡིན།། །རང་བཞིན་གྱིས་ནི་མན་ངག་གིས། །སྔར་མ་
རྟོགས་ཏེ་གཞན་ན་མེད། །ཤེས་རབ་དཔལ་ཞབས་བླ་མ་གསུངས། །ལ་
ལ་ར་སན་འབབས་པའོ། །དེ་རྣམས་ཨ་ཝ་དྷུ་ཏཱི་མིན། །མཁའ་འགྲོ་
ཚོགས་པ་གཏུམ་མོ་མིན། །རང་བཞིན་གྱིས་ནི་མན་ངག་འདི།།སྔར་མ་
རྟོགས་ཏེ་གཞན་ན་མེད། །ཤེས་རབ་དཔལ་ཞབས་བླ་མ་གསུངས། །
ཕྱག་རྒྱ་དང་ནི་སྟངས་སྟབས་དང༌། །རིམ་ནི་བརྒྱུད་ནི་མ་ཡིན་ཏེ། །།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།, 278 *
ཚུལ་དང་ཐིག་ལེ་ཧཱུཾ་ཕཊ་མིན།། ། རང་བཞིན་གྱིས་ནི་མན་ངག་འདི། །
སྔར་མ་རྟོགས་ཏེ་གཞན་ན་མེད། ༼ །ཤེས་རབ་དཔལ་ཞབས་བླ་མ་
གསུངས ༑ །རང་རིག་པ་ཡི་དགའ་བ་དང་། །མཆོག་གི་རང་བཞིན་བདེ་
བ་ཡིན། ། དེ་ནི་བརྗོད་པར་མི་ནུས་ཏེ། །ནམ་མཁའ་ལྟ་བུའི་དངོས་པོ་
བཞིན ༑ །རང་བཞིན་གྱིས་ནི་མན་ངག་འདི། །སྔར་མ་རྟོགས་ཏེ་གཞན་
ན་མེད། །ཤེས་རབ་དཔལ་ཞབས་བླ་མ་གསུངས། ། gn7 ན
། (115m་།། ཎྜ་ཐྰ་་སུ། འཚོ་ཨྰཿ ཥཔཌ།P5
2ng » me ལྔ་ཆ་་ཨ་འ་ཋ །༧ འ་ཎ །ཨ་ཎ
IE། །ཕྱི་ཎཎསྐུ་ཁ =| འི་ནྟུ་ཌ་ཎ་།ཊཱཾ་ཎ་ཊ་ཏྰ ། རྫ་ཡ་
མོ་༞ ། །ཏ་ༀ་རྟ་སྐུ།། ་ཌ་2 ༈་ར་
ང་ལ་ཡ་ང་ཟེ་རྟ། ཊ་ཁ་=་༡ ཌ་ར་༢0| ར་ཆ་༣ ) རྟ་རྐཆུ་
ས་ཚར་མ་a & & ZEDa ར་བ་བ ར བ ལས་མི་བད་M-
ཞལ་ཆཥ། །ཨོཾ་མ་ཡི་ཎ་མང་ཏཎ་ཆ་ཨྰཿ ཀྰ་པ། །ནརྟ་༡༢ པ་ཎཌ་ཨ་
རཀྵ། ༡ ་ཌ་ཎཎ་ཝེ་ཀྱི xRn " AL LE "ཌ་མི་ཨྰ་ཏ་
2s aE % d / & qu = ! u = E } E % Ro + gu % ཚུམ
qa \ 4- \ kip { * } 2 } ¥ ec % c % $ ! , ecg , l % @ Kocle , 2 , alee
ག་= ་& { 4ag = z & 28 g e { } gf2 [ -R gdwiism
-IPTeEisamnPa2་ཨོཎ་༡འེ་ཌངྒ་ཌ་རྣ་
& & p ; % - getgu = ་་་་་པའི་

རྣལ་འབྱོར་སྤྱོད་པའི་བསམ་གཏན་ཞེས་བྱ་བ་བཞུགས་སོ། ། .279 .
ཁ ཀནུ ཀ་ཡ།ཌཝ ། ཏཡའ་
ཀླད། ༄༅། །རྣལ་འབྱོར་སྤྱོད་པའི་བསམ་གཏན་༥༡༠༠ཚེ
+ ཞེས་བྱ་བ་བཞུགས་སོ། ། ༡ ༠༡
app 2770 ཨོཾམཆརྟ ཥ་ཨ་ཟེར། རྒྱ་
རྗེ་བཙུན་ཀ་རོ་པས་མཛད།
།[1 1978 28751
༄༅། །རྒྱ་གར་སྐད་དུ། ཡོ་ག་ཙཱརྱ་ས་མཱ་དྷི་ནཱ་མ། བོད་སྐད་དུ། རྣལ་
འབྱོར་སྤྱོད་པའི་བསམ་གཏན་ཞེས་བྱ་བ། འཇམ་དཔལ་གཞོན་ནུར་
གྱུར་པ་ལ་ཕྱག་འཚལ་ལོ། །སངས་རྒྱས་ཆོས་དང་འཕགས་པའི་ཚོགས་
རྣམས་ལ། །ཕྱག་འཚལ་ནས་ནི་བདག་གིས་མཐོང་རྣམས་བཤད། །དང་
པོར་རིགས་ཀྱི་མིར་སྐྱེ་བ། །དཀའ་བ་ཐོབ་ནས་དཀའ་བར་བལྟ། །ཐོབ་
དཀར་ཤེས་ནས་དགེ་བའི་བཤེས་གཉེན་བཙལ། །དད་པའི་སྟོབས་ཀྱིས་
དམ་པ་བསྟེན་ལ་བསླབ། །ལེགས་པར་སྦྱངས་པའི་སེམས་ཀྱིས་གསོལ་
བ་གདབ། །བླ་མས་བུ་ཆུང་ལྟ་བུའི་སེམས་ཉིད་ཀྱིས། །སློབ་མ་བཟུང་སྟེ་
སྐྱབས་འགྲོ་སེམས་བསྐྱེད་ལ། །ཟང་ཟིང་མེད་པའི་སེམས་ཀྱིས་སྔོན་
དྲངས་ནས། །བྱམས་དང་སྙིང་རྗེའི་སེམས་དང་ལྡན་པ་ཡིས། །རྣམ་
དག་བདུན་གྱིས་ལུས་ཀྱི་སྒྲིབ་པ་སྦྱང་། །འཁོར་གསུམ་དག་པའི་སྨོན་
ལམ་རྒྱ་ཆེ་བ།་།རེ་བ་མེད་པའི་སེམས་ཀྱིས་གདབ་པར་བྱ། །བླ་མ་བླ་
མས་མཐོང་བའི་བླ་མ་ལས། །འབད་པ་མ་ལུས་པ་ཡིས་བདུད་རྩི་བླང་། །
འཇིགས་པའི་ས་ལས་གྲོལ་ནས་དབེན་སར་བསྡད། །བསྐྱེད་པའི་རིམ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།  ོ་
• 280 -
པ་ཐབས་ཀྱི་མན་ངག་ལ། །རྫོགས་པའི་རིམ་པ་ཉིད་ཀྱི་རྒྱས་གདབ་
ཅེས༑ །རྫོགས་སངས་རྒྱས་དང་བླ་མས་གསུངས་པས་ན། །ཐབས་དང་
ཤེས་རབ་འབྲེལ་བ་རབ་ཏུ་ཟབ། །དམ་པའི་ངག་ལས་རྟག་ཏུ་འདའ་མི་
བྱ༑ །རང་ལ་གནས་པའི་བདེ་བ་ཆེན་པོ་ལ། །འབད་དང་རྩོལ་བས་ནམ་
ཡང་འགྲུབ་པ་མིན། །ལྟ་སྒོམ་སྤྱོད་པ་ཐམས་ཅད་འདུས་གྱུར་པ། །
དམིགས་བྱ་མ་དམིགས་རྟེན་དང་བྲལ་བས་འགྲུབ། །ཀྱེ་མ་སེམས་མ་
མཐོང་བའི་སེམས་ཅན་རྣམས། །དོན་མ་མཐོང་བས་དོན་ལ་སྐུར་པ་
འདེབས༑ །དངོས་པོར་ཞེན་པས་འདོད་པའི་མཚོན་གྱིས་བཏབ། །བྱས་
པ་ཐམས་ཅད་སྡུག་བསྔལ་བསྐྱེད་པའི་རྒྱུ། །ཀྱེ་མ་བླ་མ་དམ་པ་དང་
བྲལ་བས། །སངས་རྒྱས་རང་ལ་ཡོད་པ་མཐོང་བ་མེད། །ཉོན་མོངས་
སྔགས་དང་བྲལ་བའི་དུག་དང་འདྲ། །འདོད་པས་སེམས་མྱོས་སྦྲང་
མས་ཆང་འཐུང་འདྲ། །ཀྱེ་མ་འཇིག་རྟེན་སྲིད་པའི་འཆིང་ལ་མ་འཛིན་
པར༑ །རང་ཡོན་ཏན་ཅིར་ཡང་མ་འཛིན་ཅིག །བག་མེད་ལས་ཀྱིས་
དགེ་བའི་དུས་མ་འདའ། །ཆོས་རྣམས་ཀུན་ལ་སྲོག་ཕྱིར་སྐུར་མི་གདབ།།
དགེ་བའི་རྩ་བའི་སེམས་སྦྱང་ཕྱིར་ན་འབད། །རང་བྱུང་སྤྱོད་པ་ཆེད་དུ་
དགག་མི་བྱ། །གཉིད་རྨོངས་ལེ་ལོ་ཐེ་ཚོམ་རྒོད་འགྱོད་རྣམས། །ཏིང་
འཛིན་གྲུབ་ལ་གནོད་ཕྱིར་སྤང་བར་བྱ། །རང་གིས་དམ་བཅས་ཀུན་ཏུ་
གཏང་མི་བྱ། །བླ་མ་དམ་པའི་གསུང་ལ་ཡིད་ཆེས་པའི། །དམ་ཚིག་
བཅས་པ་ཉམས་ན་ངན་འགྲོར་ལྟུང༌། །བདག་གིས་ཆོས་འདི་བྱས་པ་

རྣལ་འབྱོར་སྤྱོད་པའི་བསམ་གཏན་ཞེས་བྱ་བ་བཞུགས་སོ། ། • ?81 •
ཡིས༑ །བདག་དང་སེམས་ཅན་ཐམས་ཅད་ནི། །བསམ་གཏན་ས་ལ་
གནས་ཀྱང་ནི། །ཕྱག་རྒྱ་ཆེན་པོ་ཐོབ་པར་ཤོག །རྣལ་འབྱོར་སྤྱོད་པའི་
བསམ་གཏན་ཞེས་བྱ་བ་རྗེ་བཙུན་ཀ་རོ་པས་མཛད་པ་རྫོགས་སོ། །
BAT
PRATL ¢RT ༞༞ - ཌ་ཌ། ཁ་
ཤ ཤ Dpའཇུག་ཁོ ཌ་ན ng
།R ཌ་ngRRn P༽ཆ Y ཆུ་རྒྱུ ཨཟླ་༢6 ཆའ་
''ལསཱཎ'ཤི ཀ ཙིཏྟཨ ཨོམཱ ཆེ་སྐུ་ཨཇུ་རྒྱཤེས་འསྐུ་
ཨེའི། ཊ་བཙན་ནི་ཊམ་རྟཅའ་པོ་ཎི་ཀ་ཎི།། ཀླ་རང་ཊཌ
སྐུ་རྦའོ་ཞ༼རྨ་ཤ༑། ཞི་རྒྱ་ཀཎྜ་ཀོས་པ་ལ་༢ བ་
བཀྲི་༢། ཅརྟ་འ། ཊ ། ། བཙག་དང་ཆུ་། | ག་མ་ཆེ་སྐུ་རྟ་བརྒྱ །། བཤརྟ་ཤ་
ག ག པས པ པ ག འི ་ཎe Rt ཞོམ་། | R#
ཟམ་ཁ་ན་སྐས་ཆོད།། བློ་ཚོ་ཆ ། ནི་རི་རྟ་
ཨ་རི ཨསི ཝཎི། ཎཀྱི་ང་གོ། རྟ་སྒ་གཞི་ཀྱི་ཁ་ར་ག་ལ་ན་ཚེ
ནང་དེས་མི་མཉམ་ལག་གྱི་ས་ལའ་
''' གཉྩ '' ཀུམཱཏི ཡོ། ཀ ཅན་ཀན་ཉ་རའི་ཎམ་ར་ཙི་ཟ་ན་གི་
༣བ ། ༢ས་ལའི་ཡོལོ གས་ཊ་ར་ལོ།། ཕུང་ཀྱི་༠༡ ཧཱུཙཱུཉྩ
། ་་།ཆN SU TI༩༥༧་ཁའེ་ཧྲྰི་དགོང་ཁ་མན།༡༠ ་ནས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ། ༢nn|
• 28? *
ན་ཚ་ཊཀ་ཌ།འཅ་ཌཅཀཀ་བར་་ཟེར
༄༅། །བིརླ་པའི་ཚིག་རྐང་བརྒྱད་ཅུ་རྩ་བཞི་པ་བཞུགས་སོ། །
ཤི་ག་ར་ལྔ ། ཤས་ཁོ་
དད་པ་རྩལ་ལས་ན་
དཔལ་བེེརླ་པས་མཛད།
༄༅། །རྒྱ་གར་སྐད་དུ། ཤྲཱི་བི་རཱུ་པ་པཱ་དཱ་ཙ་ཏུར་ཤཱི་ཏི། བོད་སྐད་དུ།
དཔལ་བིརླ་པའི་ཚིག་རྐང་བརྒྱད་ཅུ་རྩ་བཞི་པ། བླ་མ་དམ་པ་རྣམས་ལ་
ཕྱག་འཚལ་ལོ། །ཉིན་མཚན་རྟག་ཏུ་བླ་མ་མཆོག་གི་ཞབས་ལ་འདུད། །
གཞུང་འདི་ལྷན་ཅིག་སྐྱེས་པ་ལས་ནི་འཕྲོས། །དེས་ནི་རྒ་ཤི་རྣམས་ལ་
བཞད་གད་བྱས། །སེམས་ནི་མི་གཡོ་བརྟན་པར་རྩེ་གཅིག་བྱ། །།དེ་ནི་
བསམ་བྱ་བསམ་གཏན་དཀྱིལ་འཁོར་ཕྱག་རྒྱ་མེད། །དེ་རྣམས་བསྒོམས་
པས་རྣམ་པར་དག་མི་འགྱུར། །ལྟ་སྟངས་འཆིང་དང་ལས་རྣམས་བྱེད་
མ་དང༌། །སྒོ་རྣམས་དགག་པར་བྱ་བ་མ་ཡིན་ནོ། །དེས་ནི་ལྷན་ཅིག་
སྐྱེས་པའི་ལམ་མི་ཤེས། །གང་ཞིག་སྲོག་དང་རྩོལ་བ་དགང་བ་ཅན་དང་
ནི༑ །བུམ་པ་ཅན་གྱི་རླུང་ལ་གཏོད་བྱེད་པ། །དེ་ནི་བདག་ཉིད་ངེས་
པར་བསླུ་བར་བྱེད། །གང་གིས་ལྟེ་བའི་དཀྱིལ་འཁོར་ཉིད་དུ་ནི། །
གཏུམ་མོ་སྦར་བར་བྱེད་ཅིང་ནན་ཏན་གྱིས། །སྒོ་བཅུ་ལ་ནི་སྒོ་ལྕགས་
འཇུག་པར་བྱེད། །རང་གི་སྤྱི་བོར་པདྨ་དཀར་པོ་སྒོམ་བྱེད་པ། །རྨོངས་
པ་དེ་ཡིས་མཆོག་གི་ཐར་པ་མི་རྙེད་དོ། །དྲིལ་ཅན་རྐན་དང་སྣ་རྩེར་

བིརླ་པའི་ཚིག་རྐང་བརྒྱད་ཅུ་རྩ་བཞི་པ་བཞུགས་སོ།།
• 283 •
བསམ་བྱེད་དང་། །སྟེང་དང་འོག་དང་བསྡོམས་ནས་ཤིང་བཙུགས་
དང་༑ །མགྲིན་པའི་ཕུག་ཏུ་འོད་ཟེར་འབར་བྱེད་དང་། །དཔྲལ་བར་ཟླ་
བ་རྟག་ཏུ་སྒོམ་བྱེད་དང༌། །ནམ་མཁའི་རྩེ་མོར་མི་གཡོའི་སྣ་རྩེར་
བསྒོམ༑ །ལ་ལ་འོག་ཏུ་པདྨ་རྡོ་རྗེ་བལྟ། །ལ་ལ་དབུ་རྒྱན་འཆིང་ཞིང་
འདེགས་པར་བྱེད། །ལ་ལ་ཚངས་པའི་གནས་བཞི་སྒོམ་པར་བྱེད། །ལ་
ལ་རང་གི་གྲིབ་མ་སྟོང་པར་བྱས་ནས་ཆོས་ལ་བལྟ། །ལ་ལ་དཀྱིལ་
འཁོར་ཏིལ་གྱི་འབྲུ་ཙམ་བསྒོམ། །ལ་ལ་བར་སྣང་སྐུ་གཟུགས་སྒོམ་བྱེད་
པའི༑ །བྱོལ་སོང་རྣམས་ནི་རང་ཉིད་ཆོས་རྣམས་ཤེས་པར་སྨྲ། །དེ་
རྣམས་ཀྱིས་ནི་སྐྱེ་བ་འབྲས་བུ་མེད། །བློ་རྣམས་ཟད་ཅིང་སྡིག་པ་ལ་ནི་
སྤྱོད།༑ །དེས་ནི་ལྷན་ཅིག་སྐྱེས་པའི་ཆ་ཡང་མ་མཐོང་ངོ༌། །དེ་ནི་ནམ་
མཁའ་དང་ནི་ས་འོག་དང་། །ས་སྟེང་དང་ནི་ཚངས་པའི་གནས་སུ་
འང་མེད། །དམན་པའི་སློབ་དཔོན་བསྟེན་པར་མ་བྱེད་ཅིག །དེས་ནི་
སྡིག་པའི་ལས་རྣམས་མ་སྤངས་པར། །ཁ་ནི་འགུལ་ཞིང་འགུལ་ཞིང་རེ་
ལ་གནས། །རང་གིས་སྟོང་པ་སྙིང་རྗེ་དབྱེར་མེད་བྱེད་པར་རྩོམ། །དེས་
ནི་སྲིད་པ་སྤོང་ཐབས་མི་ཤེས་སོ། །སྟོང་པ་སྙིང་རྗེ་རྟོགས་ཤེས་ཟེར་
ཞིང་གནས། །དཔལ་ལྡན་བདེ་ཆེན་གཏམ་ཡང་མི་འདྲིའོ། །ལ་ལ་
དབང་ཕྱུག་ཨུ་མ་རེ་ལ་གནས། ་།བདག་ཉིད་སྲིད་པར་འཆིང་བའི་
ཞགས་པས་བཅིངས། །ལ་ལ་ཁུ་བ་ཁྲག་དང་རྣམ་སྣང་ཟ། །བྱ་རོག་བྱ་
རྒོད་བཞིན་དུ་བདག་ཉིད་འཁོར་བར་བྱེད། །ལ་ལ་གནས་གསུམ་སྐད་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
• 284 *
ཅིག་གསུམ་དུ་བསྒོམ། །ལ་ལར་སྙིང་གར་པདྨ་འཁོར་ལོ་འཆང་། །ལ་ལ་
ཧཱུྃ་ཕཊ་ཟེར་ཞིང་ཕྲེང་བ་བགྲང༌། །བྱོལ་སོང་དེ་རྣམས་འཁྲུལ་པ་རྒྱུན་
མི་འཆད། །དབང་དང་དབང་བསྐུར་མང་པོ་གསུངས་པ་རྣམས། །བླ་
མ་རྣམས་ལས་སློབ་མས་ལེན་པར་བྱེད། །དེ་ནས་བརྩམས་ཤིང་སློབ་མ་
རྣམས་ལ་འཆད། །དབང་བསྐུར་གྱི་ནི་ཕྱོགས་ཀྱང་མ་མཐོང་ངོ་། །ལ་ལ་
གསེར་འགྱུར་རྩི་ནི་བལྟ་བྱེད་པས། །དེས་ནི་ཁྱིམ་པ་རྣམས་ནི་བརླག་
པར་བྱས། །ལྷན་ཅིག་གང་གིས་མི་བདེ་བ་ལ་སྦྱོར། །ནགས་ལ་སྐྱེས་པའི་
རྩྭ་དང་ཤིང་རྣམས་དང་། །ཤིང་ལོ་མེ་ཏོག་རྣམས་ཀྱང་སྐྱིད་མ་སྟེར། །
དུས་གསུམ་བསམ་གཏན་འཇིག་རྟེན་པ་རྣམས་བྱེད། །དེས་ནི་མཆོག་
གི་ཐར་པ་མི་ཤེས་སོ། །ཅལ་ཅོལ་མང་པོ་སྨྲ་བས་ཅི་ཞིག་བྱ། །ཇི་སྐད་སྨྲ་
བ་དེ་དག་ཐམས་ཅད་རྫུན། །གདམས་ངག་པ་རྣམས་གསལ་པོའི་
གནས་ལུགས་ཉོན། །གང་གིས་གསལ་པོས་ཐར་པ་གྲོལ་བ་རྙེད། །
སེམས་ནི་གཡོ་ཞིང་སྨྱོན་པ་ལྟ་བུར་ཐོང༌། །སྐྱེ་དང་གནས་དང་འཇིག་
པ་གསུམ་པོ་རྟོགས་པར་གྱིས། །མགུལ་རྒྱན་དང་ནི་ཕྱག་རྒྱ་མ་ལུས་
ཟོང་༑ །དེས་ནི་མགོན་པོ་ཇི་ལྟར་མཐོང་བར་འགྱུར། །འཇིག་རྟེན་པ་ནི་
ཡི་གེ་རྣམས་ལ་གཏོད། །ཡི་གེ་མེད་པ་དེ་ནི་སྙིང་ལ་མ་ཆུད་དོ། །
གདམས་ངག་པ་རྣམས་ཉོན་དང་ངས་ནི་བཤད་པར་བྱ། །ཁམས་
གསུམ་བར་ནས་དཔལ་ལྡན་ཐེག་པ་ཆེ། །དང་པོའི་མགོན་པོ་ལ་ནི་དགེ་
དང་མི་དགེ་མེད། །མ་ལུས་ཁྱབ་ཅིང་བདེ་ཆེན་སྟོན་པ་ཉིད། །བྱེད་པ་

བིརླ་པའི་ཚིག་རྐང་བརྒྱད་ཅུ་རྩ་བཞི་པ་བཞུགས་སོ།། · 285 ·
འཕྲོགས་པ་ཉིད་དང་སྤྱན་རས་གཟིགས། །ཟད་པ་མེད་ཅིང་གཞན་དུ་
སོང་བ་མེད། །དེ་ནི་མཆོག་གི་དབང་ཕྱུག་དམ་པའོ། །བསམ་གཏན་
གྱིས་ནི་ཏིང་འཛིན་སྐྱེས་བྱས་ཀྱང༌། །དང་པོའི་མགོན་པོ་དེ་མ་མཐོང་
ངོ་༑ །དེ་ལྟའི་སེམས་ནི་སྙིང་ལ་མ་ཆུད་དོ། །དེ་ལ་ལུས་དང་ངག་དང་
ཡིད་མེད་དེ། །དེ་ནི་དབང་པོ་དྲི་མེད་ནམ་མཁར་ཐིམ། །བིརླ་པ་ཡིས་
སེམས་ཅན་དོན་དུ་བྱས། །དོན་དམ་འདི་ནི་གདམས་ངག་ཅན་རྣམས་
ཉོན༑ །རྣལ་འབྱོར་གྱི་དབང་ཕྱུག་ཆེན་པོ་དཔལ་བི་རཱུ་པས་མཛད་པའི་
ཚིག་རྐང་བརྒྱད་ཅུ་རྩ་བཞི་པ་རྫོགས་སོ། །ཡུལ་ལྷོ་ཕྱོགས་ཀོ་ས་ལར་སྐུ་
འཁྲུངས་པའི་རྣལ་འབྱོར་གྱི་དབང་ཕྱུག་ཆེན་པོ་ཤྲཱི་བཻ་རོ་ཙ་ན་བཛྲའི་་་
ཞལ་སྔ་ནས་རང་འགྱུར་དུ་མཛད་ནས་གསུངས་པའོ།། ་ཨ་ཏི་
***PRA
ཙནp
། ཞོ་ལ་རི་ཞེ། མགྱིས།། མིང་མང་༡"རྡོ་ལཥེ།གཨེར།
མ་བྱུ n ཡི་ལེ ཎྜ་ཁརཱ PmའཛིmPAD+
པ། ཡི: ཀྱི1 མཚོ ཧོའི ཀྱི་རི་མ་མ་བ་ཐོགསྐྱེས་ཤུ་ན་ཆ་
ཅིས་གཏོར །གའ་ཡང་ག་ལ་འཇུ་མ་སྟེ་གཏང་ན་མ་རྩི་
པར་འཕྲིའི་ལས་འདིས་ལྟས་ལས་བསྟོབ1|:༢༌།འཚོ་ལགས་ཀྱང་།།n"ཡི
གི་མཁན་ཟུར་
ཇེ &F«Z# {eSAuEB £©24 ག་གམ། L

• ?86 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཤིནས་- ཁ་ཀས།ཤ་ཥྭ།།ཊིའགྲོ ལོ མཎཥཆོམ་
༄༅། །སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
17fff8
གཡུས་ཁལ་ཁ སློབ་དཔོན་ཐུབ་པས་བྱིན་གྱིས་མཛད། འི་ཀ་ཨོ་
Sal
༄༅། །རྒྱ་གར་སྐད་དུ། ཙཱརྱ་ཀོ་ཥཱ་གཱི་ཏ་ཊཱི་ཎི་པྲྀཏྟི་ནཱ་མ། བོད་སྐད་
དུ༑ སྤྱོད་པའི་གླུའི་མཛོད་ཀྱི་འགྲེལ་པ་ཞེས་བྱ་བ། དཔལ་རྡོ་རྗེ་སེམས་
དཔའ་ལ་ཕྱག་འཚལ་ལོ། །དཔལ་ལྡན་བླ་མ་དམ་པའི་ཞལ་གྱི་ཆུ་སྐྱེས་
རོ་མྱངས་རབ་གསལ་བརྩེ་བའི་ཐུགས་མངའ་བ། །གཉིས་མེད་བློར་
ལྡན་དཔལ་ལྡན་རྡོ་རྗེའི་དབང་ཕྱུག་དྲི་མེད་ཞལ་སྔར་དད་པས་ཕྱག་་་་
འཚལ་ནས། །།དཔལ་ལྡན་ལཱུ་ཧིའི་ཞབས་སོགས་གྲུབ་པ་རྣམས་ཀྱིས་
གསུངས་ཤིང་ཡ་མཚན་སྤྱོད་པའི་གླུ་ཡི་ཚོགས། །ལམ་མཆོག་དྲི་མ་མེད་
པའི་ཚིག་གིས་རྟོགས་པར་བྱ་ཕྱིར་དེ་ཡི་འགྲེལ་པས་གསལ་བར་བྱ། །
ལུས་ལྗོན་ཤིང་མཆོག་ཡལ་ག་རྣམ་ལྔ་ལ། །གཡོ་བའི་སེམས་ལ་སྒྲ་གཅན་
རབ་ཏུ་འཇུག །བསྟེན་པར་མཛོད་ཅིག་བདེ་ཆེན་ཡོངས་ཀྱི་ཚད། །ལཱུ་
ཧིས་སྨྲས་པ་བླ་མ་ལ་ཞུས་མཁྱེན། །མ་ལུས་ཏིང་འཛིན་རྣམས་ཀྱིས་ཅི་
ཞིག་བྱ། །བདེ་བ་རྩ་ནས་བཏོན་ན་ངེས་པར་འཆི། །སྤོངས་ཤིག་སྡེབ་
སྦྱོར་བྱེད་ཅིང་གཡོ་སྒྱུའི་བློ། །སྟོང་ཉིད་ཕྱོགས་ལ་ཞགས་པས་བཅིང་
གིས་ཀྱེ། །ལཱུ་ཧི་བདག་གི་བསམ་གཏན་ཉིད་ཀྱིས་མཐོང༌། །ཟླ་བ་ཉི་མ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། ▪287 .
གཉིས་ཕབ་སྟེང་དུ་སྡོད། །པ་ཊ་ཧའི་སྙེ་མ་ཞེས་བྱ་བའི་གླུའི་གདངས་
སོ༑ །ལུས་ལྗོན་པའི་ཤིང་ཞེས་བྱ་བ་ལ་སོགས་པ་ནི། །གང་ཞིག་དཔལ་
ལྡན་བླ་མའི་ཞལ་གྱི་ཆུ་སྐྱེས་ཀྱི་སྦྲང་གི་ཐིགས་པའི་ཚོགས་འབས་་་་་་་
པའི་དགའ་བས་སེམས་བརླན་ཞིང་ཡང་དག་པར་ཚིམ་ནས་བདེན་་་་་་
གཉིས་ལ་རྨོངས་ཤིང་འཁྲུལ་པའི་རྒྱ་མཚོ་ཆེན་པོའི་དབུས་སུ་བྱིང་བ་་་་
སྐྱབས་མེད་པར་སྡུག་བསྔལ་བའི་སྐྱེ་བོ་རྣམས་ཡང་དག་པར་གདོན་་་་་
པར་འདོད་པའི་ཕྱིར། གྲུབ་པའི་སློབ་དཔོན་ལཱུ་ཧི་པའི་ཞབས་ཀྱི་སྨོན་
པས་བསྐུལ་བ་རྣམས་གདོན་པའི་ཕྱིར། ལུས་ལྗོན་ཤིང་མཆོག་ནི་
དགོངས་པའི་ཚིག་གིས་རྣམ་པར་དག་པའི་ཆོས་ཉིད་ཀྱི་གཞིའི་རང་་་་་་
བཞིན་གྱི་སྣང་བ་ལ་སྦྱོར་བར་གསུངས་ཏེ། གཟུགས་ལ་སོགས་པའི་
ཕུང་པོ་རྣམས་དང༌། དབང་པོ་དྲུག་པོ་རྣམས་དང༌། ཁམས་རྣམས་
དང་༑ ཡུལ་རྣམས་ལ་གཟུང་འཛིན་དུ་འཛིན་པས་ལོ་མ་དང་འདྲ་བར་
ཉེ་བར་མཚོན་པའི་ཕྱིར་ལུས་ལྗོན་ཤིང་མཆོག་ཏུ་གཟུང་ངོ་། །ཅི་སྟེ་
སེམས་དང་ལྡན་པའི་ཕྱིར་ཇི་ལྟར་ལུས་ལྗོན་པའི་ཤིང་མཆོག་ཅེ་ན།
འདིར་སྐྱོན་མེད་དེ། དེ་བཞིན་དུ་ཕྱིའི་བསྟན་བཅོས་བྱེད་པས་ཀྱང་ཉེ་
བར་བལྟ་བར་བྱ་བའི་རྐྱེན་གཞན་ལ་སྦྱོར་བ་རྣམས་ཀྱིས་ཅུང་ཟད་་
དབྱེ་བར་གནས་པ་དེ་དང་འདྲ་བ་ཉིད་ལ་ཉེ་བར་བརྗོད་དོ། །དེ་ཅིའི་
ཕྱིར་བརྟགས་ན། རང་བཞིན་དུ་སྣང་བའི་སྐྱོན་གྱི་དབང་ལས་གཡོ་བ་
དེ་ཡིས་སོ། །ཐ་མལ་པའི་སེམས་འཛག་པའི་རང་བཞིན་གྱིས་སྒྲ་གཅན་

288 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཏེ༑ དེ་ཉིད་ཀྱི་དུས་སུ་ནག་པོའི་ཚེས་གཅིག་གི་སྐབས་སུ་རབ་ཏུ་འཇུག་
གོ །གང་ལ་དགང་བ་དང་། བཟང་པོ་དང༌། བརྒྱལ་བ་དང་། སྟོང་པ་
དང་།གང་བ་རྣམས་ཚེས་ཀྱི་རིམ་པས་ཀུན་རྫོབ་བྱང་ཆུབ་ཀྱི་སེམས་རི་
དྭགས་མཚན་བསྐམ་པར་འགྱུར་རོ། །འདི་ཁྱད་པར་དུ་སློབ་དཔོན་
ནག་པོ་སྤྱོད་པའི་ཞབས་ཀྱིས་མངོན་པར་གསུངས་ཏེ། རི་བོ་མཆོག་གི་
མགུལ་ཕུག་ཏུ། །འགྲོ་རྣམས་མ་ལུས་ཀུན་ཆད་འགྱུར། །དྲི་མེད་ཆུ་རྒྱུན་
བསྐམས་ནས་འགྲོ། །།དུས་ཀྱི་མེ་ནི་རབ་ཏུ་འཇུག །དེ་བཞིན་དུ་ར་ཏི་
བཛྲས་ཀྱང་། །བྱང་ཆུབ་སེམས་ནི་ལྷུང་གྱུར་ན། །དངོས་གྲུབ་ཀུན་གྱིས་
གཏེར་ནི་གང༌། །ཕུང་པོ་རྣམ་ཤེས་བརྒྱལ་བ་ལ། །འདོད་པའི་དངོས་
གྲུབ་གང་ལས་འབྱུང༌། །དེ་བཞིན་དུ་སམྦུ་ཊ་འབྱུང་བའི་རྒྱུད་ཀྱི་རྒྱལ་
པོ་ལས་ཀྱང་། དཔག་མེད་རྣམ་རྟོག་མུན་པས་ཟིལ་གནོན་པའི། །རླུང་
གིས་གཡོ་བའི་གློག་བཞིན་གཡོ་བ་ཅན། །འདོད་ཆགས་ལ་སོགས་
བསྲུང་དཀའ་དྲི་མ་ཡིས། །སེམས་ཉིད་རྡོ་རྗེ་ཅན་གྱིས་འཁོར་བར་
གསུངས༑ །དེའི་ཕྱིར་གང་འགའ་ཞིག་གིས་ཕྱོགས་གཅིག་ཏུ་བཅོམ་ལྡན་
འདས་ཀྱིས་དགེ་བ་རྣམས་ཡོངས་སུ་སྨིན་པ། རིམ་པ་ལྔ་པའི་ཐབས་
འཛིན་པ་ལ་ཞུགས་པ་སྔོན་དུ་འགྲོ་བ་ཟུང་འཇུག་གིས་བཅིངས་པའི་་་་་
ངོ་བོ་ལྷན་ཅིག་སྐྱེས་པའི་དགའ་བའི་འབྲས་བུ་རྟག་ཏུ་འཚོལ་བས་ན།
དེའང་རྡོ་རྗེ་ལྟ་བུའི་ཏིང་ངེ་འཛིན་མངོན་སུམ་དུ་བྱེད་པར་འགྱུར་རོ། །
འཕགས་པ་ལྷའི་ཞབས་ཀྱིས་ཀྱང་གསུངས་ཏེ། རིམ་པ་ལྔའི་གོ་རིམ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། • 38》 •
མེད་ན་རྫོགས་པའི་རིམ་པ་ཡང་དག་པའི་བྱང་ཆུབ་མངོན་སུམ་དུ་་་་་་་
བྱེད་པ་འཐོབ་པར་མི་འགྱུར་རོ། །བསྟེན་པར་མཛོད་ཅིག་ཅེས་བྱ་བ་ལ་
སོགས་པ་ནི། འདིས་ནི་དགེ་བའི་བཤེས་གཉེན་གྱིས་སྡོམ་པ་ལ་སོགས་
པའི་རིམ་པས་གོ་རིམ་ཇི་ལྟ་བ་བཞིན་དུ་དབང་བསྐུར་བའི་མཆོག་་
རྣལ་འབྱོར་པས་དམ་ཚིག་གི་བརྡའི་རྫས་ཀྱིས་བླ་མ་དམ་པ་མཉེས་་་་་་་་
པར་བྱས་ནས། ནམ་ཕྱེད་ན་ཤེས་རབ་ཡེ་ཤེས་ཀྱི་དབང་བསྐུར་བ་ཐོབ་
པ་ཇི་ལྟ་བ་བཞིན་དུ་བསྟེན་པར་བྱའོ། །དེ་བཞིན་དུ་བདེ་བ་ཆེན་པོ་
དགའ་བ་བཞི་པ་ཉིད་ཀུན་གྱི་ཚད་མའོ། །ལཱུ་ཧིས་སྨྲས་པ་ཞེས་བྱ་བ་ལ་
སོགས་པ་ནི།  ཾ དེ་ལ་རྡོ་རྗེ་དང་ཆུ་སྐྱེས་ཡང་དག་པར་སྦྱོར་བས་མི་
འཛག་པའི་བདེ་བའི་ཕྱིར་དཔལ་ལྡན་བླ་མ་ལ་ཞུས་ན་ཁྱད་པར་གྱི་་་་་
དགའ་བས་ཁྱབ་པར་བྱ་བ་དང་། ཁྱབ་པར་བྱེད་པ་དེས་ཆོས་ཐམས་
ཅད་དམིགས་པ་མེད་པའི་ཚུལ་གྱིས་ལྷན་ཅིག་སྐྱེས་པའི་དགའ་བ་བདེ་
བ་ཆེན་པོ་ཉིན་དང་མཚན་དུ་ཤེས་སོ། །དེ་བཞིན་དུ་དཔལ་གསང་བ་
འདུས་པ་ལས་ཀྱང། རྡོ་རྗེ་པདྨ་དང་བྲལ་ན། ཉོན་མོངས་མ་ལུས་
སྤངས་པ་དང་། ཞི་བ་མྱང་འདས་གོ་འཕང་དང་། ཕྱིར་མི་ལྡོག་པ་
འཐོབ་མི་འགྱུར། དེ་བཞིན་དུ་ཡང་ཀླུ་སྒྲུབ་ཞབས་ཀྱིས་ཀྱང་རྡོ་རྗེའི་
བཟླས་པ་ལས་གསུངས་ཏེ། འགའ་ཞིག་རི་དབང་རྩེ་ལས་རབ་ཏུ་ལྷུང་
གྱུར་ན། །ལྷུང་བར་མི་འདོད་ན་ཡང་དེ་བཞིན་རྣམ་པར་ལྷུང་། །བླ་
མའི་དྲིན་གྱིས་ཕན་པའི་མན་ངག་ཐོབ་གྱུར་ན། །གྲོལ་བར་མི་འདོད་ན་

290 . ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཡང་དེ་བཞིན་གྲོལ་བར་འགྱུར། །ས་ར་ཧའི་ཞབས་ཀྱིས་བཤད་སྦྱར་
ལས་ཀྱང་གསུངས་ཏེ། གང་ཞིག་འཁོར་བའི་འཁོར་ལོ་མི་སྒྲུབ་ན། །
བདག་ཉིད་ཆེད་དུ་ཡིད་ནི་ཉེར་སྦྱོར་ཞིང༌། །དེ་བློ་བརྟག་པ་དང་བས་
ཞུགས་གྱུར་ན། །སྤྲོས་བྲལ་རང་གི་བདག་པོའི་ས་ཉིད་དོ། །དེ་ཡང་སོ་
སོ་རང་རིག་སྐྱེ་འགྱུར་ཏེ། །བདེ་བ་རྟོག་པའི་དྲྭ་བ་ལས་གྲོལ་བྱེད། །
དུས་ཀུན་ཏུ་ནི་བླ་མ་དམ་པ་ཡི། །དེ་ཡི་ཞབས་ཟུང་སྤྱི་བོས་གུས་པར་
འདུད།༑ །དེ་བཞིན་དུ་དཔལ་དགྱེས་པའི་རྡོ་རྗེ་ལས་ཀྱང་། བསོད་
ནམས་ཉིད་ལས་བདག་གིས་ཤེས། །བླ་མའི་རིམ་པ་ཉེར་བསྟེན་ཕྱིར། །
རྐང་པ་གཞན་གྱིས་འདོད་ཆགས་ཆེན་པོའི་ཚུལ་གྱིས་ཏིང་ངེ་འཛིན་ཉེ་
བར་གསལ་ཞིང་རྗེས་སུ་བསྔགས་པ་གསུངས་ཏེ། མ་ལུས་ཏིང་འཛིན་
ཞེས་བྱ་བ་ལ་སོགས་པ་ནི། བཅོམ་ལྡན་འདས་ཉིད་ཀྱིས་མཐའ་མེད་
པའི་ཏིང་ངེ་འཛིན་རྣམས་ཀྱི་ཚུལ་གྱིས་དབྱེ་བ་ནི་མི་དགེ་བ་བཅུ་་་་་་་་
ཡོངས་སུ་སྤང་བའི་ཕྱིར་དང༌། དབང་པོ་རྣམས་འགོག་པའི་ཕྱིར་ངེས་
པར་གསུངས་སོ། །ཏིང་ངེ་འཛིན་དེ་རྣམས་ཀྱིས་འདིར་བྱ་བ་ཅུང་ཟད་
ཀྱང་མེད་དེ། འདོད་ཆགས་ཆེན་པོའི་ཚུལ་ལ་བདེ་བ་དང་བྲལ་བའི་
ཕྱིར་དཀའ་ཐུབ་དང་སྨྱུང་གནས་ལ་སོགས་པའི་ངེས་པས་སོ། །དེའི་
ཕྱིར་དཔལ་གསང་བ་འདུས་པ་ལས། དཀའ་སྤྱད་ངེས་པ་དྲག་པོ་ཡིས། །
ལུས་ནི་བསྐམས་ཤིང་སྡུག་བསྔལ་ཏེ། རྩ་།སྡུག་བསྔལ་ལས་ནི་སེམས་
གཡེང་བྱེད། །རྣམ་གཡེང་ལས་ནི་དངོས་གྲུབ་གཞན། །ཞེས་སོ། །དེ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། • 391 •
བཞིན་དུ་དགེས་པའི་རྡོ་རྗེ་ལས་ཀྱང༌། འདོད་ཆགས་ཀྱིས་ནི་འཇིག་
རྟེན་འཆིང་། །འདོད་ཆགས་ཀྱིས་ནི་རྣམ་གྲོལ་བའི། །ལྡོག་པའི་བསྒོམ་
པ་འདི་ཉིད་ནི། །སངས་རྒྱས་མུ་སྟེགས་ཀྱིས་མི་ཤེས། །ཞེས་སོ། །དེ་
བཞིན་དུ་བདེ་བ་རྩ་ནས་བཏོན་ན་བདེ་བ་ཆེན་པོ་དེ་ཉིད་དང་བྲལ་་་་་་
བས་སངས་རྒྱས་པའི་མུ་སྟེགས་པ་རྣམས་ནི་སྡུག་བསྔལ་མང་པོ་ཉམས་
སུ་མྱོང་ཞིང་སྐྱེ་བ་དང་ཡང་འཆི་བར་བྱེད་དེ། དེ་རྣམས་དེ་ཁོ་ན་ཉིད་
ཀྱི་སྐལ་བ་དང་མི་ལྡན་པས་སོ། །དེ་བཞིན་དུ་ཡང་ལུང་ལས། བསྐལ་པ་
བྱེ་བ་བརྒྱ་ཡིས་ཀྱང་། །དེ་ཉིད་བྲལ་བས་འགྲུབ་མི་འགྱུར། །ཞེས་པའི་
ཚིག་ལས་འདོད་ཆགས་ཆེན་པོའི་ཚུལ་གྱིས་སྤྱོད་པའང་གསུངས་ཏེ་་་་་་་
དཔལ་གསང་བ་འདུས་པ་ལས། འདོད་ཡོན་ལྔ་ནི་སྤང་མི་བྱ། །དཀའ་
ཐུབ་སྡུག་བསྔལ་བསྟེན་མི་བྱ། །རྣལ་འབྱོར་རྒྱུད་ཀྱི་རྗེས་འབྲངས་ནས།།
བདེ་བ་ཡིས་ནི་བྱང་ཆུབ་བསྒྲུབ། །ཅེས་སོ། །དེ་བཞིན་དུ་དཔལ་ས་ར་
ཧའི་ཞལ་ནས་ཀྱང་། གང་ཞིག་ཕྲ་རབ་སེམས་ཀྱི་མྱུ་གུ་ལ། །གལ་ཏེ་
ཡུལ་བཅུད་དྲི་མེད་ཀྱིས་མ་བརླན། །ནམ་མཁའ་ཁྱབ་པའི་འབྲས་བུ་
སྦྱིན་པ་ཡི། །དཔག་བསམ་ལྗོན་ཤིང་ཉིད་ནི་ཇི་ལྟར་འཐོབ། །ཆགས་པ་
ཆེན་པོའི་ཚུལ་གྱིས་སྤྱོད་པའི་དོན་ནི། མི་འཛག་པ་མངོན་སུམ་དུ་གྱུར་
པ་ནི་ཚད་མའོ། །དེ་རྣམས་ཀྱིས་ལོག་པའི་ཤེས་པས་མངོན་པར་ཆགས་
པའི་ཞེན་པ་འགོག་པའི་དོན་ནོ། m །རྐང་པ་གསུམ་པས་གསུངས་པ་
སྤོངས་ཤིག་ཅེས་པ་ལ་སོགས་པ་ནི། སྡེབ་སྦྱོར་དྲུག་དང་། གཡོ་སྒྱུ་བྱེད་

、 29? • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
པ་ལ་སོགས་པ་བཅིང་པ་དང་བྲལ་བའོ། །སྟོང་ཉིད་ཕྱོགས་ཞེས་པ་ནི།
བདག་མེད་པའི་ཆོས་ནི་ཞགས་པ་སྟེ། །དེ་ལ་འདིར་ཉེ་བར་འཁྱུད་པར་
གྱིས་ཤིག་པའོ། །ཀྱེའི་ནི་བོད་པ་སྟེ། ཀྱེའི་ཐར་པའི་ངང་ཚུལ་ལོ། །དེ་
བཞིན་དུ་ཡང་ལུང་ལས། དེ་དང་དེ་རྣམས་རི་རྩེ་ཡང་དག་མཐོ་བ་ཡི། །
འཇིག་ཚོགས་ལྟ་བའི་རི་བོ་རྒྱ་ཆེན་གནས་པ་རྣམས། ྋ །བདག་མེད་
རྟོགས་པའི་རྡོ་རྗེས་བདག་འཇིག་ཅིང༌། །ལྷན་སྐྱེས་སྡུག་བསྔལ་ཉིད་
ཀྱང་འཇོམས་པར་བྱེད། །རྐང་པ་བཞི་པས་ཇི་ལྟ་བ་བཞིན་དུ་གྱུར་པའི་
ཆོས་ཀྱི་བདག་ཆེན་པོ་མཐོང་བའི་རྐྱེན་དུ་གསུངས་ཏེ། སྨྲས་པ་ཞེས་བྱ་
བ་ལ་སོགས་པ་ནི། དང་པོ་གྲུབ་པའི་སློབ་དཔོན་ལཱུ་ཧི་པའི་ཞབས་ཀྱིས་
འདི་བཞིན་དུ་གསུངས་ཏེ།  ོ བསམ་གཏན་དབང་གིས་ཞེས་བྱ་བ་ནི་
གྲུབ་པའི་སློབ་དཔོན་ལཱུ་ཧི་པའི་ཞབས་ཀྱིས། བདག་གིས་ནི། ཡིད་དང་
རྣམ་ཤེས་ཡིད་དབང་ཐིམ་གྱུར་ཏེ། །དཔལ་གྱི་བླ་མར་བཞི་པའི་མན་
ངག་ཐོབ། །གོམས་པས་ཟུང་དུ་འཇུག་པའི་ངོ་བོ་མཐོང་། །དེ་བཞིན་དུ་
ལུང་ལས་ཀྱང་། ལུས་ནི་ཡང་དག་བདེ་བས་བརྒྱལ། །དབང་པོ་རྣམས་
ནི་གཉིད་ལོག་བཞིན། །ཡིད་ཀྱང་ནང་དུ་ཐིམ་པ་བཞིན། །སེམས་ནི་
སེམས་མེད་གསལ་བར་སྣང་། །ཟླ་བ་ཞེས་པ་ནི་དཀར་པོ་རི་བོང་
འཛིན་པ་རྣམ་པར་དག་པའི་ཨཱ་ལིའོ། །ཉི་མ་ནི་འོད་ཟེར་སྟོང་ལྡན་
རྣམ་པར་དག་པའི་ཀཱ་ལིའོ། །དེ་གཉིས་གདན་དུ་བྱས་ཏེ་རང་གི་ལྷའི་
ང་རྒྱལ་གྱིས་སྟེང་དུ་སྡོད་པ་ནི་མངོན་སུམ་དུ་བྱས་པའོ། །དེ་བཞིན་དུ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། • 293 •
བརྟག་པ་གཉིས་པ་ལས་ཀྱང་། ཨཱ་ལི་ཀཱ་ལི་ཡང་དག་སྦྱོར། །རྡོ་རྗེ་
སེམས་དཔའི་གདན་དུ་བྱ། །ཞེས་སོ། །རུས་སྦལ་འཇོ་ཞིང་སྟེགས་བུ་
གཟུང་དུ་མེད། །བསེ་ཡབ་ལྗོན་པའི་འབྲས་བུ་ཆུ་སྲིན་ཟ། །སྒོ་མདུན་
ཁང་བཞུགས་ཉོན་ཅིག་རིགས་ངན་ཀྱེ། །མདོ་ཕུག་ཁང་ལོགས་ནམ་
ཕྱེད་རྐུན་མས་ཁྱེར། །སྐྱུག་མོ་གཉིད་སོང་མནའ་མ་གཉིད་མེད་གྱུར། །
མདོ་ཕུག་ཁང་ལོགས་རྐུན་ཁྱེར་གང་དུ་འཚོལ། །ཉིན་མོ་མནའ་མ་བྱ་
རོག་མཐོང་བས་འཇིགས། །མཚན་མོར་སོང་ན་ཀ་མ་རཱུ་རུ་འགྲོ། །འདི་
འདྲའི་གླུ་འདི་ཀུཀྐུ་རི་པས་བླངས། །བྱེ་བའི་ནང་ནས་གཅིག་སྙིང་
འཇུག་སྲིད་དམ། །ཆེན་པོ་ཞེས་བྱ་བའི་གླུའི་གདངས་སོ། །དེ་ཉིད་བདེ་
བ་ཆེན་པོའི་རྒྱལ་པོ་རང་གི་ཆང་གི་བཏུང་བས་ཡིད་རབ་ཏུ་དགའ་་་་་་
ནས་ཀུ ཀྐུ་རི་པའི་ཞབས་ཀྱིས་དགོངས་པའི་སྐད་ཀྱིས་རབ་ཏུ་གསལ་་་་
པོར་གསུངས་ཏེ། དུ་ལི་ཞེས་བྱ་བ་ལ་སོགས་པའི་དུ་ནི་གཉིད་ཀྱི་རྣམ་
པ༑ ལི་ནི་གང་ལ་ཐིམ་པར་འགྱུར་བ་སྟེ། བདེ་བ་ཆེན་པོའི་རྣམ་པ་པདྨ།
དུ་ལི་ནི་རུས་སྦལ་ཏེ། དགོངས་པའི་སྐད་ཀྱི་བརྡས་ཁོང་དུ་ཆུད་པར་
བྱའོ༑ །ལས་ཀྱི་ཕྱག་རྒྱ་དང་རབ་ཏུ་སྦྱོར་བ་ལས་དགའ་བ་ལ་སོགས་
པའི་རིམ་པའི་སྒོ་ནས་འཇོ་བ་སྟེ། ཀུན་རྫོབ་བྱང་ཆུབ་ཀྱི་སེམས་དེ་ཨ་
ཝ་དྷཱུ་ཏཱིའི་ལམ་གྱིས་སོང་བའོ། །སྟེགས་བུ་ནི་རྡོ་རྗེ་ནོར་བུ་ལས་ལྷུང་ན་
གཟུང་དུ་མེད་པ་སྟེ། བྱིས་པའི་རྣལ་འབྱོར་པས་དེ་འཛིན་པར་མི་ནུས་
སོ༑ །དེ་བཞིན་དུ་ནག་པོ་སྤྱོད་པའི་ཞབས་ཀྱིས་ཀྱང༌། འདི་ནི་གཟུང་

• 294 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དཀའི་རི་བོ་ཡིས། །མཉམ་དང་མི་མཉམ་འཛིན་པར་བྱེད། །ཀཧྞས་
སྨྲས་པ་མཚོན་དཀའ་དང༌། །བརྗོད་དཀའ་གང་གི་ཡིད་ཀྱིས་བསྒོམ། །
དེའི་ཕྱིར་བླ་མ་བརྒྱུད་པའི་རིམ་པས་རྣལ་འབྱོར་གྱི་དབང་ཕྱུག་རྣམས་
ཀྱིས་ཤེས་ཏེ། ལུས་ལྗོན་ཤིང་གི་འབྲས་བུའི་དེ་ཉིད་བྱང་ཆུབ་ཀྱི་སེམས་
བསེ་ཡབ་ཀྱི་འབྲས་བུ་བཞིན་དུ་ཡོད་པའོ། །ཆུ་སྲིན་ཞེས་པ་ནི་མཚན་
ཉིད་དང་བྲལ་བས་ཡོངས་སུ་སྦྱངས་བ་ཀུམྦྷ་ཀའི་ཏིང་ངེ་འཛིན་གྱིས་་་་
རང་གིས་ཉམས་སུ་མྱོང་བའི་རིམ་པས་དེ་ཟ་བ་ནི་རང་བཞིན་མེད་་་་་་
པར་བྱེད་པའོ། །དྷུའི་རྐང་པས་བརྟན་པར་གསུངས་ཏེ། སྒོ་མདུན་ཞེས་
པ་ནི་འབྱུང་བའི་རླུང་ལ་ཉེ་བར་ལྟོས་ནས་འཇུག་པའང་ཁོང་དུ་ཆུད་་་
པར་བྱའོ། །རིགས་ངན་ཞེས་པ་ནི་བདག་ཉིད་ཡོངས་སུ་དག་པའི་ཨ་ཝ་
དྷཱུ་ཏཱི འི་ཚུལ་དུ་འགྲོ་བ་རྣལ་འབྱོར་གྱི་དབང་ཕྱུག་གིས་གསུངས་ཏེ།
ཡོངས་སུ་དག་པའི་ཨ་ཝ་དྷུ་ཏཱི་པ་གསོན་དང༌། དང་པོ་རྡོ་རྗེ་བཟླས་
པའི་མན་ངག་གིས་སྣ་ཚོགས་པའི་དགའ་བ་ཨ་ཝ་དྷཱུ་ཏཱི འི་ཁང་པར་་་་
གཉིས་པོ་ལེན་པའོ། །དེ་ལ་ཁང་པ་ནི་སླར་ཡང་ནམ་ཕྱེད་ལ་བཞི་པའི་
མཚམས་སོ།_ །མདོ་ཕུག་ཁང་ལོགས་ཞེས་པ་ནི་དེ་ཉིད་འཇུག་པ་ལ་
སོགས་པའི་རླུང་གི་སྐྱོན་གྱིས་དངོས་པོ་རྣམས་ལྷན་ཅིག་སྐྱེས་པའི་་་་་་་་་
དགའ་བས་རྐུ་བར་བྱེད་དོ། །རྐང་པ་གཉིས་པས་དེ་ཉིད་ཀྱི་དོན་རྒྱས་
པར་བཤད་དེ། །སྒྱུག་མོ་ཞེས་བྱ་བ་ལ་སོགས་པ་ནི་དང་པོ་མྱུར་བའི་
དབུགས་ཏེ། བཞི་པའི་དགའ་པའི་རྣལ་འབྱོར་གྱིས་གཉིད་དུ་སོང་བ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། -295 .
ཨ་ཝ་དྷུ་ཏཱི ར་དགོངས་པའི་སྐད་ཀྱིས་སོ། །ཐོག་མ་མེད་པའི་སྲིད་པའི་
རྣམ་པར་རྟོག་པ་སྤངས་ཏེ། རང་བཞིན་གྱིས་རྣམ་པར་དག་པའི་ཨ་ཝ་
དྷཱུ་ཏཱི འི་གཟུགས་ཀྱིས་རྣལ་འབྱོར་མ་ཉིད་ཀྱང་ཉིན་དང་མཚན་དུ་དུ་་་་་་་
གཉིད་སད་པར་བྱེད་དོ། །མདོ་ཕུག་ཁང་ལོགས་ནི་འོད་གསལ་གྱི་རྐུན་
པོས་རབ་ཏུ་འཇུག་པ་ལ་སོགས་པའི་རླུང་གི་སྐྱོན་གང་གི་ཚེ་ཁྱེར་བ་་་་་
དེའི་ཚེ་གཟུང་བ་ལ་སོགས་པའི་དངོས་པོ་མེད་པས་རྣལ་འབྱོར་གྱི་་་་་་་
དབང་ཕྱུག་གིས་ཕྱོགས་བཅུ་གང་དུ་འང་ཅུང་ཟད་ཀྱང་བཙལ་དུ་མེད་
པའོ། །རྐང་པ་གསུམ་པས་ཡོངས་སུ་དག་པའི་ཨ་ཝ་དྷཱུ་ཏཱི འི་དབྱེ་བས་
བདེན་པ་གཉིས་ཀྱི་རྗེས་སུ་བསྔགས་པ་གསུངས་ཏེ། ཉིན་མོ་ཞེས་བྱ་བ་
ལ་སོག་པ་ནི་ཆུང་ངུ་ལ་སོགས་པའི་ལྷག་པའི་བསམ་པའི་དབྱེ་བས་དེ་་
ཨ་ཝ་དྷཱུ་ཏཱི་པ་ཀུན་རྫོབ་བྱང་ཆུབ་ཀྱི་སེམས་ཀྱི་གཟུགས་ཀྱིས་འཇིག་་་་་་
རྟེན་གསུམ་པོ་སྤྲུལ་ནས་སླར་ཡང་རང་ཉིད་ཉིན་མོའི་རྣམ་པར་ཤེས་་་་་
པ་སྐྱེད་པར་བྱེད་དོ། །བྱ་རོག་ཅེས་བྱ་བ་ནི་དུས་ཀྱི་སྐྱེས་བུས་ཤིན་ཏུ་
འཇིགས་ཏེ་སྐྲག་པར་བྱེད་དོ། །དེ་བཞིན་དུ་ལུང་ལས་ཀྱང་། དཔེར་ན་
རི་མོ་མཁན་གྱིས་ནི། །གནོད་སྦྱིན་ཤིན་ཏུ་འཇིགས་བྱེད་གཟུགས། །
ཡང་དག་བྲིས་ནས་བདག་ཉིད་སྐྲག །དེ་བཞིན་མི་མཁས་འཁོར་བ་པ། །
ཞེས་བྱའོ། །མཚན་མོ་ཞེས་བྱ་བ་ནི་ཤེས་རབ་ཡེ་ཤེས་ཀྱི་རང་བཞིན་
གྱིས་རྣམ་པར་དག་པའི་ཨ་ཝ་དྷཱུ་ཏཱི་པའི་ཕུང་པོ་ལྔ་ལ་སོགས་པ་ལ་་་་་་་
དབང་བསྐུར་བར་བྱེད་དོ། །ཀ་མ་རཱུ་ཞེས་པ་ནི་རང་ཉིད་བདེ་བ་ཆེན་

- ?96 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
པོའི་འཁོར་ལོ་རང་གི་གནས་སུ་རྣམ་པར་མི་རྟོག་པས་འགྲོ་བར་བྱེད་་་་
དོ༑ །དེ་བཞིན་དུ་ལུང་ལས་ཀྱང་། རང་གནས་གནས་ལ་ལྷན་སྐྱེས་ཀྱི། །
རླུང་གིས་རྟོགས་པའི་དྲ་བ་གྲོལ། །ཞི་བའི་གནས་ཚིམ་གང་གིས་ཀྱང་། །
སྐྱེད་བྱེད་དེ་ཉིད་སྟོང་པའི་དངོས། །དེའི་ཕྱིར་བླ་མས་གནང་བའི་སྙིང་
རྗེ་ཆེན་པོའི་ཐབས་ཀྱི་རྒྱུ་མནོས་པས་འཁོར་བ་འདིར་རབ་ཏུ་སྐྱེ་ཞིང་་་
རྟག་ཏུ་དགའ་བས་སེམས་ཅན་གྱི་དོན་མཛད་དོ། །ཤིན་ཏུ་རྙེད་པར་
དཀའ་བ་རྟོགས་པར་བྱ་བའི་ཕྱིར་རྐང་པ་བཞི་པ་གསུངས་ཏེ། འདི་
འདྲའི་ཞེས་བྱ་བ་ལ་སོགས་པ་ནི། འདི་འདྲ་ནི་འདི་ལྟ་བུ་སྤྲོས་པ་མེད་
པར་སྤྱོད་པའི་གླུ་རྣལ་འབྱོར་གྱི་དབང་ཕྱུག་གིས་བསྟན་པརབྱེད་་་་་་
ཅིང་༑ སྤྱོད་པ་ལ་སོགས་པ་ཅན་ཀུཀྐུ་རི་པའི་ཞབས་ཀྱིས་གསུངས་པའི་
དེ་ཉིད་འདིའི་དོན་རྣམ་པར་དབྱེ་བ་རྣམས་ཀྱི་ནང་ནས་གལ་ཏེ་་
གཅིག་གི་སྙིང་གི་ནང་དུ་འཇུག་སྲིད་དམ། ཞེས་སོ། །དེ་བཞིན་དུ་ཡང་
ནག་པོ་སྤྱོད་པའི་ཞབས་ཀྱིས་ཀྱང་། འཇིག་རྟེན་ཁེངས་པའི་ང་རྒྱལ་
འཛིན། །ང་ཡིས་དོན་དམ་ཤེས་སོ་སྙམ། །བྱེ་བའི་ནང་ནས་གལ་ཏེ་
གཅིག །མིག་སྨན་མེད་པའི་མི་སྣང་འགྱུར། །ཆེན་པོ་ཞེས་བྱ་བའི་གླུའི་
གདངས་བི་རཱུ་པའི་ཞབས་ཀྱིའོ། །ཆང་མ་གཅིག་ཉིད་ཁྱིམ་ནི་གཉིས་ན་
ཆང་སྦྱོར་བྱེད། །།ཕབ་དང་རྩི་མེད་ཆུ་བདག་ཆང་ནི་སྦྱོར་བར་བྱེད། །
ལྷན་ཅིག་སྐྱེས་པ་བརྟན་པར་གཟུང་གི་རྣལ་འབྱོར་ཆང་། །གང་གིས་
རྒས་དང་འཆི་མེད་ཕུང་པོ་འགྱུར་མེད་བརྟན། །སྒོ་ནི་བཅུ་པར་རྟགས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
· ?97 -
ཀྱིས་མཚོན་པ་མཐོང་བར་འགྱུར། །ཆང་ཉོ་འོངས་པ་རང་གིས་ཆང་ནི་
ཁུར་ནས་འོངས། ༴ །ཆུ་ཚོད་དྲུག་ཅུ་རྩ་བཞིའི་གྷ་ཊའི་སྟེགས་བུར་
བཤམས༑ །ཆང་འཐུང་རབ་ཏུ་ཞུགས་ནས་ངེས་པར་བྱུང་བ་མེད། །
ཆང་གི་བུམ་པ་གཅིག་གི་མཆུ་ནི་ཤིན་ཏུ་ཕྲ། །བི་རཱུས་སྨྲས་པ་བརྟེན་པ་
ཉིད་དུ་བསྐྱོད་པར་གྱིས། །ཡོངས་སུ་དག་པ་དང་ཡོངས་སུ་མ་དག་པའི་
དབྱེ་བས་དེ་ལ་ཨ་ཝ་དྷཱུ་ཏཱི་པ་བི་རཱུ་པའི་ཞབས་ཀྱིས་མཆོག་གི་སྙིང་་་་་་་
རྗེས་ཡང་ནས་ཡང་དུ་ཡིད་ཐེ་ཚོམ་མེད་པར་རབ་ཏུ་གསལ་པོར་་་་་་་་་
གསུངས་ཏེ། ཆང་མ་གཅིག་གིས་ཞེས་བྱ་བ་ལ་སོགས་པ་ནི། གཅིག་
ཉིད་དྲུག་གི་སྦྱོར་བ་ལས་དེ་ཨ་ཝ་དྷཱུ་ཏཱི འི་ཆང་མ་ནི་སྟེང་དུ་སྣའི་དྲིལ་་་
བུའི་བུ་ག་ལ་ཟླ་བ་དང་ཉི་མ་གཡོན་དང་གཡས་པ་དག་རྣལ་འབྱོར་པ་
དར་མ་སྟོབས་དང་ལྡན་པས་གཉིས་པོ་སྦྱོར་བར་བྱེད་པར་དབུ་མར་་་་
རབ་ཏུ་འཇུག་པར་བྱེད་དོ། །དེ་ནི་རང་བྱིན་གྱིས་བརླབས་པ་བརྟན་
པར་བྱེད་དོ། །སླར་ཡང་རང་ཉིད་དེ་བཞིན་དུ་འོངས་པ་འོག་ཏུ་སྣ་ནི་
རྡོ་རྗེ་ནོར་བུའི་རྩེ་མོ་བུ་གར་བྱང་ཆུབ་ཀྱི་སེམས་ཀྱི་ཐིག་ལེ་ནི་མ་རིག་་་
པའི་ས་བོན་ཞེ་སྡང་ལ་སོགས་པའི་དྲི་མ་དང་བྲལ་ཞིང་འོད་གསལ་་་་་་
བས་བླ་མའི་མན་ངག་ལས་དགོངས་པའི་སྐད་དུ་ཆུ་བདག་ཆང་ཞེས་་་་
ཏེ༑ བདེ་བས་རབ་ཏུ་ཚིམ་པའི་ཕྱིར་བྱང་ཆུབ་ཀྱི་སེམས་འཆིང་བར་
བྱེད་དོ། །བརྟན་པའི་རྐང་པས་དོན་དམ་བྱང་ཆུབ་ཀྱི་སེམས་བརྟན་
པར་བྱེད་པར་གསུངས་ཏེ། ལྷན་ཅིག་སྐྱེས་པ་ཞེས་པ་ནི་རྡོ་རྗེ་བླ་མའི་

• 298 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དྲིན་ལས་སྣ་ཚོགས་པའི་དགའ་བ་ལ་ལྷན་ཅིག་སྐྱེས་པའི་དགའ་བ་་་་་་་
བརྟན་པར་བྱའོ། །ཀྱེ་རྣལ་འབྱོར་པ་ཆང་ཞེས་པ་ནི་དགོངས་པའི་སྐད་
ཀྱིས་དེ་ཁོ་ན་ཉིད་ཀུན་རྫོབ་བྱང་ཆུབ་ཀྱི་སེམས་སུ་ཁོང་དུ་ཆུད་པར་་་་་
བྱའོ༑ །དེའི་བྱང་ཆུབ་ཀྱི་སེམས་ཀྱིས་རང་བྱིན་གྱིས་བརླབས་པར་གྱུར་
པས་མི་འགྱུར་བའི་བདེ་བའི་ཞགས་པས་བཅིང་བར་བྱས་ནས་གང་་་་་
གིས་གོམས་པའི་ཁྱད་པར་གྱིས་རྒས་པ་དང་འཆི་བ་ཉིད་མེད་པ་་་་་་་་་
བརྟན་པའི་ཕུང་པོ་འདིས་འཐོབ་པར་བྱེད་དོ། ” །དེ་བཞིན་དུ་རྣལ་
འབྱོར་རིན་པོ་ཆེའི་ཕྲེང་བ་ལས་ཀྱང་། བརྟན་པའི་སྙིང་པོ་མི་བསྙེངས་
དང༌། །མི་ཆོད་མི་འཇིག་མཚན་ཉིད་དོ། །མི་འཚིག་པ་དང་ཆུད་མི་
འཛའ༑ །སྟོང་ཉིད་རྡོ་རྗེ་ཞེས་བརྗོད་དོ། །རྐང་པ་གཞན་གྱིས་སོ་སོར་
རྒྱས་པར་བཤད་པ་གསུངས་ཏེ། སྒོ་བཅུ་པ་ཞེས་བྱ་བ་ལ་སོགས་པ་ནི་
རྣམ་པར་སྣང་མཛད་ཀྱི་སྒོར་ཡང་ཆགས་པ་ཆེན་པོའི་བདེ་བས་རབ་་་་
ཏུ་དགའ་བའི་རྟགས་བལྟས་ནས་དྲི་ཟའི་སེམས་ཅན་ཉིད་རང་ཉིད་་་་་
འོངས་ཏེ་སྒོ་ནས་རབ་ཏུ་ཞུགས་ནས་བདེ་བ་ཆེན་པོའི་ཆུ་སྐྱེས་ཀྱི་རོའི་་
བཏུང་བས་རང་གི་སེམས་ཚིམ་པར་བྱེད་དོ། །དེ་བཞིན་དུ་ནག་པོ་སྤྱོད་
པའི་ཞབས་ཀྱིས་ཀྱང་། ཨེ་བཾ་ཡི་གེའི་ས་བོན་ལེན། །ཆུ་སྐྱེས་ཀྱི་ནི་མེ་
ཏོག་ལ། །སྦྲང་རྩིར་བྱེད་པའི་གཟུགས་ཀྱིས་ནི། །རབ་དགའི་དཔའ་བོ་
སྦྲང་རྩི་སྣོམ། །ཀཧྞས་སྨྲས་པའི་སེམས་ཉིད་ནི། །གང་དུ་མི་འཇིག་ཆད་
པ་མེད། །མི་གཡོ་བ་ཡི་རླུང་ཉིད་ཀྱིས། །ཁྱིམ་མི་མོ་ཡི་ཁྱིམ་ན་འཁོར། །

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
་299 *
ཇི་ལྟར་རང་ཉིད་ཀྱིས་ནི་སྣོམ་ཞེ་ན། = །དེ་ཉིད་དགྱེས་པའི་རྡོ་རྗེ་ལས་
ཀྱང་༑ རང་ཉིད་བྱེད་པོ་རང་ཉིད་འཕྲོག །རང་ཉིད་རྒྱལ་པོ་རང་ཉིད་
གཙོ༑།ཞེས་བྱ་བའི་ཚིག་ལས་སོ། །ཚིག་རྐང་གསུམ་པས་དྲི་ཟའི་སེམས་
ཅན་གྱི་འགྲོ་བ་འགོག་པ་གསུངས་ཏེ། ཆུ་ཚོད་དྲུག་ཅུ་རྩ་བཞི་ཞེས་བྱ་
བ་ལ་སོགས་པའི་དྲུག་ཅུ་རྩ་བཞིའི་པད་འདབ་ལ་གྷ་ཊི་དགོངས་པའི་་་
སྐད་ཀྱིས་སྤྲུལ་པའི་འཁོར་ལོར། སྟེགས་བུ་ནི་དགོངས་པའི་སྐད་ཀྱིས་
དེ་ཉིད་ཀྱི་གདན་ནོ། །དེ་ལ་ཆགས་པ་ཆེན་པོའི་མེ་འབར་བ་ལས་དྲི་
ཟའི་སེམས་ཅན་རབ་ཏུ་འཇུག་གོ །དེའི་འཇུག་པ་ནི་འབྱུང་བ་མེད་
པའོ༑ །དེ་བཞིན་དུ་ནག་པོ་སྤྱོད་པའི་ཞབས་ཀྱིས་ཀྱང་། འོག་དང་སྟེང་
དུ་འཇུག་གཉིས་དང་། །བྲལ་ཞིང་དེ་ལ་མི་གཡོར་གནས། །ཀཎྚས་སྨྲས་
པ་སེམས་ཉིད་ནི། །གང་དུ་མི་འགྲོ་ཆད་པ་མེད། །མི་གཡོ་བ་ཡི་རླུང་
ཉིད་ཀྱིས། །ཁྱིམ་མི་མོ་ཡི་ཁྱིམ་ན་འཁོར། །རྐང་པ་བཞི་པས་གསུངས་པ་
ནི༑བུམ་པ་གཅིག་གི་ཞེས་བྱ་བ་ལ་སོགས་པའི་དེ་ཉིད་སྔོན་དུ་གསུངས་
པ་ཨ་ཝ་དྷུ་ཏཱི་པས་ཀུན་རྫོབ་དང་དོན་དམ་པའི་བདེན་པ་གཉིས་་་་་་་
དབྱེར་མེད་པར་བྱེད་པའི་ཕྱིར་གྷ་ཊི་སྟེ། སྣང་བ་གཉིས་འགོག་པའི་
ཕྱིར་ཤིན་ཏུ་ཕྲ་མོའི་གཟུགས་བི་རཱུ་པའི་ཞབས་ཀྱིས་དེ་བཞིན་གསུངས་
ཏེ༑ དེས་ཁུ་བའི་རྩ་བླ་མའི་མན་ངག་ལས་དེ་ལ་མི་ལྷུང་བ་བྱང་ཆུབ་ཀྱི་
སེམས་བརྟན་པར་བྱས་ནས་རྦ་རླབས་མེད་པའི་ཚུལ་གྱིས་བསྐྱོད་པའོ།།
དེ་བཞིན་དུ་དབང་བཤད་པ་ལས་ཀྱང༌། ཇི་སྲིད་མི་ལྷུང་འོད་གསལ་

-300 ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
རང་བཞིན་ཏེ། །བསིལ་ཟེར་བྱེད་པ་འཛིན་པའི་ཁུ་བ་ཉིད། །ལྷ་མོའི་
པདྨའི་འདབ་མའི་ནང་ཉིད་དུ། །རོ་མཉམ་གྱུར་པ་རྒྱལ་བའི་ཚོགས་
རྣམས་ཀྱིས། །རྡོ་རྗེ་ནོར་བུའི་རྩེ་མོར་འཕྲོ་བ་ཡིས། །འཇིགས་པ་མེད་
པའི་སྙིང་རྗེས་འགྲོ་བར་བྱེད། །དེ་ཉིད་དཔལ་གྱི་སྙིང་རྗེའི་སྟོབས་ཀྱིས་
ནི༑ །ཁྱབ་བདག་ལྷན་ཅིག་སྐྱེས་པའི་ཚུལ་ཉིད་ཤེས། །སྐྱ་རེངས་ཞེས་བྱ་
བའི་གླུའི་གདངས་གུ ཎྜི་རིའི་ཞབས་ཀྱིའོ། །ཀ་མགོ་ནོན་ལ་ཡན་ལག་
འཁྱུད་ལ་བྱིན། །ཆུ་སྐྱེས་རྡོ་རྗེ་སྦྱོར་ཆོད་དུས་མིན་དགོང་མོ་གྱིས། །རྣལ་
འབྱོར་ཁྱོད་མེད་སྐད་ཅིག་ཀྱང་མི་འཚོ། །ཁྱོད་ཞལ་འོ་བྱེད་ཆུ་སྐྱེས་ཁུ་
བ་འཐུང༌། །འཕངས་ནས་ལེན་མི་ཤེས་པ་རྣལ་འབྱོར་མ། །མ་ཎི་ཀུཎྜ་
ལི་ཕྱིན་ཨོ་ཌུན་མཉམ། །སྒྱུག་མོའི་ཁྱིམ་ཕྱིན་ལྡེའུ་ཀྱོག་ལྡེའུ་མིག་གོ །ཟླ་
བ་ཉི་མ་གཉིས་ཀྱི་སྒོ་གླེགས་ཅན། །གུ ཎྜ་རི་བདག་ཀུནྡ་རེ་དཔའ་སྨྲ། །
མི་དང་མི་མོའི་དབུས་སུ་རྟགས་མཚན་བཙུགས། །དེ་ཉིད་ཀྱི་དོན་
དཔལ་ཧེ་རུ་ཀའི་རྟོགས་པ་གུཎྜ་རིའི་ཞབས་ཀྱི་སྒྲ་གཞན་རྣམ་ལ་་་་་་་
རང་བཞིན་མེད་པར་རྟོགས་པར་བྱེད་པ་ནི་ཀ་མགོ་ཞེས་བྱ་བ་ལ་་་་་་་་
སོགས་པ་རྐྱང་མ་དང་། རོ་མ་དང༌། ཀུན་འདར་མའི་རྩ་གསུམ་མནན་
ནས་ཤིན་ཏུ་གསལ་སྣང་དུ་བྱས་པ་དེ་ཉིད་ཡོངས་སུ་དག་པའི་ཨ་ཝ་དྷུ་
ཏཱི་པ་རྣལ་འབྱོར་མ་བདག་མེད་མའོ། །ཡན་ལག་འཁྱུད་ལ་ཞེས་པ་ནི་
ཨ་ཀ་ནི་རྟགས་ཏེ། །སྒྲུབ་པ་པོ་ལ་སྟེར་བར་བྱེད་དོ། །དེའང་སྐྱོང་བར་
བྱེད་དོ། །ཡང་རྣམ་པ་སྣ་ཚོགས་ལ་སོགས་པའི་མཚན་ཉིད་རྣལ་འབྱོར་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། • 301 ▪
པས་དགའ་བ་ལ་སོགས་པའི་རིམ་པ་སྟེར་བར་བྱེད་དོ། །སླར་ཡང་དེ་
ཉིད་སྒོམ་པ་པོས་རྒྱུན་མི་འཆད་པར་མངོན་པར་སྦྱོར་བ་ལས་དབུགས་
འབྱིན་པ་སྟེར་བར་བྱེད་དོ། །ཆུ་སྐྱེས་རྡོ་རྗེ་ཞེས་པ་ནི་ཀྱེའི་མཆོག་གི་
རྣལ་འབྱོར་པ་ཡང་དག་པར་རྡོ་རྗེ་དང་ཆུ་སྐྱེས་ཡང་དག་པར་སྦྱོར་བ་་
ལ་ཆགས་པས་དགའ་བ་ལ་ཡང་དག་པར་འཇོ་བ་དེས། དུས་མིན་ཞེས་
པ་ནི་དུས་དང་བྲལ་ནས་བདག་ལ་ཕྱག་རྒྱ་ཆེན་པོའི་དངོས་་་་་་་་་
མངོན་སུམ་དུ་བྱེད་དོ། །།དེའི་ཕྱིར་བདེ་བ་ཆེན་པོ་གསལ་བར་གྲགས་
པའི་བདག་ནི་དགོངས་པའོ། །འདི་བཞིན་དུ་གསུངས་ཏེ། ཀྱེའི་བདག་
མེད་རྣལ་འབྱོར་མ་ཁྱོད་མེད་ན་སྐད་ཅིག་ཀྱང་བསྲུང་བར་དཀའ་བའི་
ཤུགས་ཅན་རབ་ཏུ་གཡོ་བའི་ཕྱིར་སྲོག་གི་རླུང་བདག་གིས་འཛིན་པར་
མི་ནུས་སོ། །ཞེས་སོ། །དེ་བཞིན་དུ་ལུང་ལས་ཀྱང་། སྐྱེ་དང་གནས་དང་
འཇིག་རྣམས་ལ། །བར་དོའི་སྲིད་པ་གནས་པ་སྟེ། །ཇི་སྲིད་རྣམ་རྟོག་
འཇིག་རྟེན་པ། །རླུང་དང་སེམས་ཀྱིས་རྣམ་པར་བྱས། །ཁྱོད་ཞལ་ནི་
ལྷན་ཅིག་སྐྱེས་བའི་དགའ་བའང་འོ་བྱེད་པའོ། །ཆུ་སྐྱེས་ཁུ་བ་ཞེས་པ་
ནི་གཙུག་ཏོར་གྱི་པདྨའི་ཆང་དོན་དམ་པའི་བྱང་ཆུབ་ཀྱི་སེམས་བླ་་་་་་་
མའི་དྲིན་ལས་སྣ་ཚོགས་པའི་དགའ་བ་སྐལ་བ་དང་ལྡན་པའི་དུས་སུ་་་
བྱེད་པར་འགྱུར་ཏེ། སྐལ་མེད་ཌིཎྜི་མ་རུ་བརྗོད། །སྐལ་ལྡན་ཀཱ་ལིཾ་ཛ་
རར་འདོད། །ཅེས་སོ། །རྐང་པ་གཞན་གྱིས་རྣལ་འབྱོར་མའི་བསྔགས་
པ་གསུངས་ཏེ། འཕངས་ནས་ཞེས་བྱ་བ་ལ་སོགས་པའི་འཕངས་པ་ནི་

· 302 · ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
རང་གི་གནས་སུ་སྦྱོར་བ་ལས་དེ་བྱང་ཆུབ་ཀྱིས་སེམས་ཀྱི་གཟུགས་་་་་་་
བདག་མེད་མའི་རྣལ་འབྱོར་མ་མཚན་ཉིད་དང་བྲལ་བས་སྦྱངས་པའི་་
དགའ་བས་ནོར་བུའི་རྩ་བ་ནས་རྨོངས་པའི་དྲི་མས་མ་གོས་ར་་་་་་་་་
འགྱུར་རོ། །སླར་ཡང་དེ་ལ་རྩེ་བའི་རོ་ཉམས་སུ་མྱོང་བ་ནོར་བུའི་རྩ་བ་
ནས་སྟེང་དུ་འགྲོ་ཞིང་འོངས་པས་བདེ་བ་ཆེན་པོའི་འཁོར་ལོའི་བར་་་་
དུ་འགྲོ་བར་འགྱུར་རོ། །ཞེས་སོ། །དེའི་ཕྱིར་ནག་པོ་སྤྱོད་པའི་ཞབས་
ཀྱིས་གསུངས་ཏེ། དེ་ཉིད་རི་བོ་མཆོག་ཅེས་བདག་གིས་སྨྲས། །དེ་ཉིད་
བདེ་བ་ཆེན་པོ་ཉིད་ཀྱི་གནས། །རོ་གཅིག་ཉིད་གྱུར་ཆང་ནི་ལྷན་ཅིག་
སྐྱེས༑ །ཇི་སྲིད་བདེ་བ་ཆེན་པོའི་དུམ་བུ་ལོང༌། །རྐང་པ་གསུམ་པས་
གནས་ཡོངས་སུ་དག་པ་གསུངས་ཏེ། སྒྱུག་མོའི་ཁྱིམ་ཞཞས་བྱ་བ་ལ་
སོགས་པ་ནི། དང་པོར་ཇི་སྲིད་རྣལ་འབྱོར་གྱི་དབང་ཕྱུག་གིས་ལྷ་ཉིད་
ཀྱི་རྣལ་འབྱོར་སྔོན་དུ་འགྲོ་བས་སྐུ་རྡོ་རྗེ་བརྟན་པར་བྱས་ནས། རྡོ་རྗེ་
བཟླས་པའི་མན་ངག་གིས་ཟླ་བ་དང་ཉི་མ་དག་གི་ཕྱོགས་སུ་ལེན་པ་་་་་
འགོག་པས་གསུང་རྡོ་རྗེ་བརྟན་པར་བྱེད་དོ། །ཐུགས་རྡོ་རྗེ་བརྟན་པར་
བྱེད་པའི་ཕྱིར་ཏེ། སྣ་ཚོགས་པའི་དགའ་བ་ཨ་ཝ་དྷཱུ་ཏཱི་པས་ལྷན་ཅིག་
སྐྱེས་པའི་དགའ་བ་དང་རོ་གཅིག་པའི་ངོ་བོས་དབུས་ཀྱི་ཁྱིམ་དུ་རི་་་་་་་
རབ་ཀྱི་རྩེ་མོར་ལེན་པར་བྱེད་དོ། །ལྡེའུ་ཀྱོག་ཅེས་པ་ནི་ལྡེའུ་མིག་ཡང་
དག་པར་སྦྱོར་བར་བྱེད་པ་ནོར་བུའི་རྩ་བའི་སྒོར་དགག་པར་བྱའོ། །
བདག་ཉིད་ཡང་དག་པའི་བྱང་ཆུབ་རང་ཉིད་ཀྱིས་མངོན་སུམ་དུ་སོང་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། · 303 •
བ་སྨྲ་བར་བྱེད་དོ། །དེ་བཞིན་དུ་ནག་པོ་སྤྱོད་པའི་ཞབས་ཀྱིས་ཀྱང་།
གང་ལ་ཡིད་རླུང་འཇུག་པ་ཡི། །སྒོ་ནི་སྦྱོར་བས་བརྟན་པར་བྱ། །གལ་
ཏེ་མི་བཟད་མུན་དེ་ལ། །ནོར་བུའི་སྒྲོན་མེ་སྦར་བྱས་ནས། །རྒྱལ་བའི་
རིན་ཆེན་སྟེང་གི་ནི། །གལ་ཏེ་ནམ་མཁར་འཕྲད་བྱས་ནས། །འཁོར་བ་
ཟ་བར་ཀཧྞས་སྨྲ། །མྱ་ངན་འདས་པ་ཉིད་ཀྱང་འགྲུབ། །རྡོ་རྗེ་ལྟ་བུའི་
ཏིང་ངེ་འཛིན་མངོན་སུམ་དུ་གྲུབ་པའི་སློབ་དཔོན་གུཎྜ་རིས་བདག་་་་་
ཉིད་དེ་ལྟ་བུའི་བསྔགས་པ་གསུངས་པ་ནི་སྨྲ་ཞེས་བྱ་བ་ལ་སོགས་པ་སྟེ།
དེ་རྣམས་རབ་ཏུ་བྱིན་པ་ལས་གཞན་ཁ་ཕྱིར་ཕྱོགས་པའི་རྣལ་འབྱོར་་་་་
དང་རྣལ་འབྱོར་མ་རྣམས་ཀྱི་དོན་དུ་ཀུནྡུ་རུས་དབང་པོ་གཉིས་སྙོམས་
པར་འཇུག་པའི་སྦྱོར་བ་མི་འགྱུར་བའི་བདེ་བས་ཉོན་མོངས་པའི་དགྲ་
བཅོམ་པས་བདག་དཔའ་བའོ། །སླར་ཡང་དེ་རྣམས་ཀྱི་ནང་དུ་རྟགས་
མཚན་ཞེས་པ་ནི་རྣལ་འབྱོར་གྱི་དབང་ཕྱུག་གི་རྟགས་དབང་ཕྱུག་ལ་་་་
སོགས་པའི་ཡོན་ཏན་བརྒྱད་བདག་གིས་མངོན་དུ་གྱུར་པ་མངོན་པར་་
ཤེས་པས་མཐོང་བའི་དོན་ནོ། །གུཛྫ་རཱི་ཞེས་བྱ་བའི་གླུའི་གདངས་ཙཱ་ཌཱི་
ལའི་ཞབས་ཀྱིའོ། །སྲིད་པའི་ཆུ་ཀླུང་ཀློང་བཅས་ཟབ་མོ་རྒྱུག་ཅིང་
འབབས། ” །མཐའ་མ་གཉིས་ནི་རབ་འདྲེད་དབུས་ན་འདུག་གནས་
མེད༑ །ཆོས་དབྱིངས་དོན་དུ་ཙཱ་ཌཱི་ལ་ཡིས་ཟམ་པ་བྱས། །ཕ་རོལ་འགྲོ་
བའི་འཇིག་རྟེན་ངེས་པར་སྒྲོལ་བར་བྱེད། །མ་རིག་ལྗོན་ཤིང་གཤགས་
ནས་སྤང་ལེབ་ཡང་དག་བསྒྲིགས། །གཟོང་གཉིས་ཀྱིས་ནི་བརྟན་པར་

304 ་ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
མྱ་ངན་འདས་པར་ཕུག  ོ།ཟམ་པ་དེ་ལ་འགྲོ་ན་གཡས་གཡོན་མ་འགྲོ་
ཞིག །ཉེ་བར་བདོག་གོ་རིང་དུ་འགྲོ་བར་མ་བྱེད་ཅིག །གལ་ཏེ་ཁྱེད་
རྣམས་འཇིག་རྟེན་ཕ་རོལ་འགྲོ་ན་ཡང་། །བླ་མེད་བྱང་ཆུབ་ཙཱ་ཌཱི་ལ་ལ་
དྲི་བར་གྱིས། །དེ་ཁོ་ན་ཉིད་དོན་ཇི་ལྟ་བ་བཞིན་དུ་གྱུར་པའི་ཙཱ་ཌཱི་ལའི་
ཞབས་ཀྱིས་སྒྲ་གཞན་གྱིས་རབ་ཏུ་གསལ་བར་གསུངས་ཏེ། སྲིད་པའི་
ཆུ་ཀླུང་ཞེས་བྱ་བ་ལ་སོགས་པ་ནི་སྔོན་དུ་བཤད་པའི་རྐྱང་མ་དང་རོ་་་་་
མའི་རྩའི་སྣང་བ་རྣམ་གསུམ་ཚུ་རོལ་ཕ་རོལ་ཟམ་པ་ཉིད་ཀྱིས་ཆུ་ཀླུང་་
དགོངས་པའི་སྐད་ཀྱིས་ཁོང་དུ་ཆུད་པར་བྱའོ། །ཉིན་མོ་དང་། མཚན་
མོ་དང་། ཐུན་མཚམས་སུ་ཡུལ་ལ་རྣམ་གཡེང་བསྐྱེད་པ་ཉམས་པར་
བྱེད་པ་ཡང་ངོ་། །དེའི་ཕྱིར་ཀློང་དང་བཅས་པའི་འཇིགས་སུ་རུང་བ་
རང་བཞིན་གྱི་སྐྱོན་ནི་ཟབ་མོ་སྟེ། ལམ་དྲུག་གི་སྒོ་ནས་ཆུ་དང་དྲི་མ་ལ་
སོགས་པ་རབ་ཏུ་འབབས་པའི་ཕྱིར་རོ། །དེའི་ཕྱིར་ན་དེ་བཞིན་དུ་
མཐའ་གཉིས་ནི་ཚུ་རོལ་དང་ཕ་རོལ་ཏེ། གཡོན་དང་གཡས་སུ་ཤིན་ཏུ་
འདྲེད་པ་ཞེས་བྱའོ། །རང་གཞན་གྱི་སྐྱོན་གྱི་འདམ་གྱིས་མ་གོས་པ་
དབུས་མའི་དོན་ལ་བདག་ཉིད་དེ། ཨ་ཝ་དྷཱུ་ཏཱི་ཚང་མའི་རང་བཞིན་
གྱིས་བྱིས་པའི་རྣལ་འབྱོར་པ་རྣམས་ཀྱིས་བྱེད་པར་མི་ནུས་སོ། །དྷུའི་
རྐང་པས་བཞི་པའི་དགའ་བ་ཉེ་བར་གསལ་བར་གསུངས་ཏེ། ཆོས་ཀྱི་
དོན་ནི་རང་གི་མཚན་ཉིད་འཛིན་པའི་ཕྱིར་ཆོས་ཏེ། » བུམ་པ་དང་།
སྣམ་བུ་དང་། ཀ་བ་དང་། རྫས་ལ་སོགས་པར་གྱུར་པའི་རྣམ་འགྱུར་ཏེ།

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། ·305 ·
རང་བཞིན་གྱིས་མེད་པའི་གཟུགས་སོ། །ཞེས་སོ། །དཔལ་ཧེ་རུ་ཀའི་
རྒྱུད་ཀྱི་དེ་ཁོ་ན་ཉིད་ཀྱི་ལེའུར་གསུངས་པ་རྣམ་པར་དཔྱོདཔྱོད་པ་་་་་་་་་་་
དམིགས་པ་མེད་པ་དེས་གྲུབ་པའི་སློབ་དཔོན་ཙཱ་ཌཱི་ལ་པས་ཟམ་པ་་་་་་
ཞེས་གསུངས་པ་ནི་ཀུན་རྫོབ་དང་དོན་དམ་པ་གཅིག་ཏུ་བྱེད་པ་བླ་་་་་་
མའི་དྲིན་གྱིས་ཉེ་བར་འབྱེད་པར་བྱེད་དོ། །དེ་བཞིན་དུ་དཔལ་ས་ར་
ཧའི་ཞབས་ཀྱིས་ཀྱང་། སྟོང་ཉིད་སྙིང་རྗེ་དག་ནི་སྐྱོར་བ་མེད་གྱུར་ན། །
སྲིད་དང་མྱང་འདས་མི་གནས་འཐོབ་པར་མི་ནུས་སོ། །གལ་ཏེ་སྙིང་རྗེ་
འབའ་ཞིག་སྒོམ་པར་བྱེད་གྱུར་ན། །སྐྱེ་བ་སྟོང་གིས་ཐར་པ་འཐོབ་པར་
མི་འགྱུར་རོ། །གྲུབ་པའི་སློབ་དཔོན་གྱིས་ཐབས་འདིས་ཐར་པ་རང་གི་
ལུས་ཀྱིས་ནི་རྣལ་འབྱོར་པས་སོ། །དེ་རྣམས་ཀྱང་ངེས་པར་རྒྱ་མཚོའི་ཕ་
རོལ་ཏུ་འགྲོ་བར་བྱེད་དོ། །ཞེས་སོ། །རྐང་པ་གཞན་གྱིས་བཤད་པའི་
དོན་གསལ་བར་བྱེད་པ་གསུངས་ཏེ། གཤགས་ནས་ཞེས་བྱ་བ་ལ་
སོགས་པ་ནི། མ་རིག་པའི་ལྗོན་ཤིང་ནི་ཡུལ་ལ་འཇུག་པའི་དབང་ལས་
དེ་ལ་དེ་བཞིན་དུ་ཀུན་རྫོབ་བྱང་ཆུབ་ཀྱི་སེམས་ཀྱི་ལྗོན་ཤིང་བཀས་་་་་་
ནས་དེའི་ཡུལ་དུ་འཛིན་པ་འགོག་པའི་ཕྱིར། རྟག་ཏུ་འོད་གསལ་ནི་
ཡང་སྤང་ལེབ་སྟེ། ལྷན་ཅིག་ཏུ་བྱེད་པ་ནི་ཡང་དག་པར་བསྒྲིགས་པའོ།།
སླར་ཡང་འདིའི་འབྲས་བུ་རྟོགས་པར་བྱ་བའི་ཕྱིར་ཟུང་འཇུག་གི་སྐུ་་་་
རེས་བརྟན་པར་བྱེད་པའི་ཕྱིར་རོ། །རྐང་པ་གསུམ་པས་ལམ་གྱི་རྗེས་སུ་
བསྔགས་པ་གསུངས་ཏེ། ཟམ་པ་ཞེས་བྱ་བ་ལ་སོགས་པ་ནི་རང་བྱིན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
- 306 •
གྱིས་བརླབ་པ་དང་འོད་གསལ་བ་དག་གཅིག་ཏུ་བྱེད་པ་ནི་ཟམ་པ་སྟེ།
སྐྱེ་བོ་སེམས་ཅན་རྣམས་འཁོར་བའི་རྒྱ་མཚོ་ལས་ཕ་རོལ་ཏུ་བྱེད་པའི་་་
ཕྱིར་རོ། །ཀྱེ་རྣལ་འབྱོར་པ་དེ་ལ་འགྲོ་ན་གཡོན་དང་གཡས་སུ་ཟླ་བ་
དང་ཉི་མར་སྣང་བ་དག་སྔོན་དུ་རྡོ་རྗེའི་བཟླས་པས་འགོག་པ་ལས་་་་་་
སླར་ཡང་ཕྱི་ནས་སྒོམ་པས་བསམ་པར་མི་བྱའོ། །འདིས་གོམས་པའི་
དབང་གིས་བྱང་ཆུབ་པ་ཕྱག་རྒྱ་ཆེན་པོའི་དངོས་གྲུབ་མི་རིང་བ་སྟེ།
ཤིན་ཏུ་ཉེ་བ་ཉིད་དོ། །དེའི་ཕྱིར་ལམ་ངན་པ་ལ་འགྲོ་བ་ལ་དེ་བཞིན་དུ་
རིང་དུ་མ་འགྲོ་ཞིག་ཅེས་པའི་དོན་ནོ། །རྣལ་འབྱོར་གྱི་གནས་རྐང་པ་
བཞི་པས་གསུངས་ཏེ། གལ་ཏེ་ཁྱེད་རྣམས་ཞེས་བྱ་བ་ལ་སོགས་པ་ནི་
གསལ་སྣང་གསུམ་གྱིས་རྨོངས་པ་ཆེན་པོའི་རྩ་ལས་ཕ་རོལ་ཏུ་འགྲོ་་་་་་
བར་འདོད་པ་རྣམས་ལ། ཀྱེ་རྣལ་འབྱོར་པ་དེའི་ཚེ་གྲུབ་པའི་སློབ་
དཔོན་གྱི་མན་ངག་བདག་གིས་ངེས་པར་ཤེས་སོ་ཞེས་གསུངས་པའོ། །
གཞན་རྣལ་འབྱོར་པས་དེ་བཞིན་ཉིད་སྒྲུབ་པར་མི་ཤེས་ཏེ། པུསྟི་
བལྟས་པའི་ང་རྒྱལ་ལས་སོ། །དེ་བཞིན་དུ་ནག་པོ་སྤྱོད་པའི་ཞབས་ཀྱིས་
ཀྱང་དོ་ཧ་མཛོད་ལས་མངོན་པར་གསུངས་ཏེ། ལྷན་སྐྱེས་གཅིག་པུའི་
ལམ་མཆོག་དེ་ཉིད་ནི། །ཀཧྞ་པ་ཡིས་གསལ་བར་ཡོངས་སུ་ཤེས། །ལུང་
དང་བསྟན་བཅོས་མང་པོ་བཀླགས་པ་དང་། །སྦྱངས་ཀྱང་བྱིས་པས་
ཅུང་ཟད་ཤེས་མི་འགྱུར། །པ་ཌ་ཧ་མ་ཛྫ་རཱི་ཞེས་བྱ་བའི་གླུའི་གདངས་
བྷུ་སུ་ཀུའི་ཞབས་ཀྱིའོ། །གང་གིས་ཟས་ལ་འདུས་ནས་ཅི་སྟེ་འདུག །

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 307 •
མཐའ་སྐོར་རྒོལ་བ་ཕྱོགས་བཞིར་རྣམ་གནས་སོ། །རི་དྭགས་རང་ཤར་
རང་གི་དགྲ་རུ་ལངས། །སོར་རྟོག་སྐད་ཅིག་མི་འདོར་བྷུ་སུ་ཀུ། །རྩྭ་ལ་
མི་རེག་རི་དྭགས་ཆུ་མི་འཐུང་། །ཀྱེ་མ་རི་དྭགས་ཕོ་མོ་གནས་མི་ཤེས། །
རི་དྭགས་སྨྲ་ཉོན་རྩྭ་མེད་རི་དྭགས་མ། །ནགས་འདི་སྤངས་ནས་
འཇིགས་མེད་གནས་སུ་སོང་། །མཆོང་ཞིང་བརྒྱུགས་པས་རི་དྭགས་
ནགས་མི་སྣང་། །བྷུ་སུ་ཀུས་སྨྲས་བླུན་སྙིང་ལ་མི་འཇུག །དེ་ལྟ་བུའི་
དོན་གཞན་གྱི་དོན་དུ་སེམས་སྙིང་རྗེས་བསྐུལ་བའི་བྷུ་སུ་ཀུ་པའི་
ཞབས་ཀྱིས་རི་དྭགས་ཀྱི་སྒྲས་དགོངས་པའི་སྐད་ཀྱིས་གསུངས་སོ། །
གང་གིས་ཞེས་བྱ་བ་ལ་སོགས་པ་ནི་ཐོག་མ་མེད་པའི་དུས་ནས་བཟུང་་
ནས་ཤེས་བཞིན་མ་ཡིན་པའི་སྐྱོན་གྱིས་འཆི་བདག་གིས་བདུད་ཀྱི་དུག་
གིས་བསྐོར་ནས་འདུག་པ་སོད་སོད་ཅེས་རྒོལ་བ་བདག་གི་སེམས་ཀྱི་་་་
རི་དྭགས་ཀྱིས་ཐོས་ནས། དེ་ནི་བླ་མ་དམ་པའི་ཞབས་ཀྱི་རྡུལ་གྱི་སྟོབས་
ཀྱིས་དེ་རྣམ་པར་སྤངས་ལ་ཆོས་ཐམས་ཅད་དམིགས་སུ་མེད་པ་དེས་་་་་
གཟུང་བ་དང་འཛིན་པའི་ངོ་བོ་ཉིད་དུ་མེད་པའི་ཕྱིར་ཅིས་ཀྱང་་་་་་་་་
གཟུང་ནས་བདག་ཉིད་གྲོལ་བར་གནས་པའོ། །དྷུའི་རྐང་པས་བརྟན་
པར་བྱེད་དེ། རང་གི་ཞེས་བྱ་བ་ལ་སོགས་པ་ནི་དེ་ལས་དེ་བཞིན་དུ་
རང་གིས་བྱས་པའི་མ་རིག་པ་དང་སེར་སྣའི་སྐྱོན་གྱིས་གཡོ་བ་དེས་་་་་་་
ཀྱང་སེམས་དེ་ཉིད་རི་དྭགས་ཏེ། ཐམས་ཅད་ཀྱི་དགྲས་བསྐོར་བས་
སེམས་ཀྱི་རི་དྭགས་སྐད་ཅིག་ཉིད་ཀྱང་སྤོང་བའོ། །བྷུ་སུ་ཀུའི་ཞབས་ཀྱི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 308 。
སོར་རྟོག་ནི་བླ་མ་དམ་པའི་ཞབས་ཀྱིས་མདའ་གཞན་ལ་འཕེན་པའོ། །
དེ་ལྟ་བུ་ཉིད་ཅེས་དེ་བཞིན་དུ་བྱང་ཆུབ་སེམས་དཔའི་སྤྱོད་པ་ལ་་་་་་་་
འཇུག་པ་ལས་ཀྱང་། ཇི་སྲིད་པགས་པས་བཏུམས་པ་འདི། །རང་གི་བློ་
ཡིས་གུད་དུ་གྱིས། །ཤ་ཡང་རུས་པའི་དྲྭ་བ་ལས། །ཤེས་རབ་མཚོན་གྱིས་
དབྱེ་བར་བྱ། །རུས་པའང་སོ་སོར་དབྱེ་བྱས་ནས། །རྐང་མར་ནང་དུ་
བལྟས་པ་ལས། །འདི་ལ་སྙིང་པོ་ཅི་ཞིག་ཡོད། །རང་ཉིད་དེ་བཞིན་རྣམ་
པར་དཔྱོད། །སེམས་ཀྱི་རི་དྭགས་ཐེ་ཚོམ་མེད་པར་རྟོགས་པ་གང་ལས་
བཤད་ན། །རྩྭ་མི་ཟ་ཞེས་བྱ་བ་ལ་སོགས་པ་སྟེ། དཔེར་ན་ཕྱིའི་རི་
དྭགས་རྩྭ་ཟ་ཞིང་འབབས་ཆུ་འཐུང་བར་བྱེད་པ་དེ་བཞིན་དུ་སེམས་་་་་
ཀྱི་རི་དྭགས་མི་བྱེད་དོ། །ཁྱད་པར་དུ་རྣམ་པར་དཔྱོད་པའི་རང་བཞིན་
གྱིས་དེ་དག་སེམས་དང་རླུང་དག་གི་གནས་ནི་འདུག་གནས་དབང་་་་་་
པོའི་སྒོ་ཡིས་མི་རྟོགས་སོ། །དེ་བཞིན་དུ་ནག་པོ་སྤྱོད་པའི་ཞབས་ཀྱིས་
དོ་ཧ་མཛོད་ལས་གསལ་པོར་གསུངས་ཏེ། རི་མཆོག་རྩེ་མོ་མཐོ་བ་ཡི། །
ཐང་ལ་ཤ་ཝ་རི་དྭགས་བཅས། །གདོང་ལྔ་པ་ཡང་མི་མཆོང་ཞིང་། །
གླང་ཆེན་མཆོག་ནི་རིང་དུ་གནས། །རྐང་པ་གསུམ་པས་ལུས་ཀྱི་ནགས་
ཡུལ་ལ་ལོ་མ་གཡོ་བ་ཉེ་བར་སྡུད་པ་གསུངས་ཏེ། རི་དྭགས་ཞེས་བྱ་བ་
ལ་སོགས་པ་ནི་ཡུལ་གྱི་ཆུ་དང་སྲིད་པ་ཟ་བར་རི་དྭགས་ཏེ། འགོག་
པའི་ཕྱིར་རོ། །རི་དྭགས་ཞེས་པ་ནི་དགོངས་པའི་སྐད་ཀྱིས་དེ་ཉིད་ཡེ་
ཤེས་ཀྱི་ཕྱག་རྒྱ་བདག་མེད་མ་སྒོམ་པ་པོ་གོམས་པས་དབང་དུ་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 309 •
འགུགས་ཤིང་དབུགས་འབྱིན་པ་སྟེར་བར་བྱེད་དོ། །ཀྱེའི་སེམས་ཀྱི་རི་
དྭགས་ལུས་ཀྱི་ནགས་འདིའི་ལུས་ཀྱི་ཁྱིམ་སྤངས་ནས་གང་ལ་བདེ་བ་་་་
ཆེན་པོའི་པདྨའི་ཚལ་དུ་སོང་ནས་འཁྲུལ་པའི་རྣམ་པར་རྟོག་པ་མེད་་་་
པ་ལ་དཔྱོད་དོ། །དེ་བཞིན་དུ་ལྷན་ཅིག་སྐྱེས་པའི་སྡོམ་པ་ལས་ཀྱང་།
དམིགས་མེད་ཀུན་ཏུ་ཁྱབ་པ་ཡི། །ཡིད་ནི་སྙིང་རྗེ་རོ་གཅིག་པས། །
འདིར་ནི་འདོད་ལྡན་མ་བཞིན་དུ། །ཅིག་ཅར་སྟོང་ཉིད་འཁྱུད་པར་
གྱིས༑ །རྐང་པ་བཞི་པས་ཀྱང་ཆུང་ངུ་དང་ཆེན་པོ་ལ་སོགས་པའི་རྗེས་
སུ་བསྔགས་པ་གསུངས་ཏེ།མཆོང་ཞིང་བརྒྱུགས་པས་རི་དྭགས་ཞེས་བྱ་
བ་ལ་སོགས་པ་ནི་ལྷན་ཅིག་སྐྱེས་པའི་ཡེ་ཤེས་ཁོང་དུ་ཆུད་པའི་རྣལ་་་་་་
འབྱོར་པ་དེའི་རང་གི་སེམས་ཀྱང་རི་དྭགས་ཀྱི་ཆ་ཤས་ལ་སོགས་པའི་་་
རྣམ་པར་རྟོགས་པས་མི་རྟོག་པའོ། །འགའ་ཞིག་གིས་ཀྱང་ཕྱིའི་བསྟན་
བཅོས་དང་ལུང་གིས་མངོན་པའི་ང་རྒྱལ་གྱི་མཁས་པ་དེ་རྣམས་ཀྱིས་་་་
ཀྱང་ཆོས་འདི་ལ་ཡང་དག་པར་རྨོངས་ཤིང་ཤིན་ཏུ་རིང་དུ་གྱུར་པ་སྟེ།
གྲུབ་པའི་སློབ་དཔོན་བྷུ་སུ་ཀུ་པའི་ཞབས་ཀྱིས་གསུངས་པ་དེ་རྣམས་་་་་
ཀྱི་སྙིང་ལ་དེ་ཁོ་ན་ཉིད་དུ་ཅུང་ཟད་མིག་ཉེ་བར་ཞི་བ་ཙམ་དུའ ང་མི་་་
འགྱུར་རོ། །གང་དུ་བཅོམ་ལྡན་འདས་ཀྱིས་གསུངས་པ་ལྷ་མོ་བཞིས་
ཞུས་པ་རྣལ་འབྱོར་ཆེན་པོའི་རྒྱུད་ལས། ཐུབ་ཆེན་ཆོས་ཀྱི་ཕུང་པོ་ནི། །
བརྒྱད་ཁྲི་དང་ནི་བཞི་སྟོང་ལ། །གང་གིས་དེ་ཉིད་མི་ཤེས་པ། །དེ་
རྣམས་ཐམས་ཅད་འབྲས་མེད་ཡིན། །རྔའི་ཚོགས་པ་ཞེས་བྱ་བའི་གླུའི་

· 310 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དབྱངས་ནག་པོ་སྤྱོད་པ་པའི་ཞབས་ཀྱིའོ། །འཇིགས་བྱེད་དུས་མཚན་
མ་ཡིས་ལམ་ནི་བཀག །དེ་མཐོང་ཀཧྞ་སེམས་ནི་རྣམ་མི་དགའ། །
ཀཧྞས་གང་དུ་ཕྱིན་ནས་གནས་འཆའ་བྱེད། །ཡིད་ཀྱི་སྤྱོད་ཡུལ་གང་དེ་
བཏང་སྙོམས་འདུག །ཁམས་གསུམ་གསུམ་པ་གསུམ་ཀྱང་སོ་སོར་
འདུག །ཀཧྞས་སྨྲས་པ་སྲིད་པ་ཡོངས་སུ་གཅོད། །གང་དང་གང་བྱུང་
དེ་དང་དེ་ཡང་སོང་། །བདག་ཉིད་འོངས་ནས་ཀཧྞ་ཡིད་མི་བདེ། །འདི་
ནི་ཀཧྞ་རྒྱལ་བའི་ཕོ་བྲང་ཉེ། །ཀཧྞས་སྨྲས་ཀྱང་བདག་གི་སྙིང་མི་འཇུག།
འགྲོ་བའི་དོན་ལ་སྙིང་རྗེའི་ཁུར་གྱི་ཐུགས་བརླན་པའི་སློབ་དཔོན་ནག་
པོ་སྤྱོད་པ་པའི་ཞབས་ཀྱིས་དེ་ཁོ་ན་ཉིད་ཀྱི་དོན་ཁྱད་པར་དུ་འཕགས་་
པ་གསུངས་ཏེ། འཇིགས་བྱེད་ཅེས་བྱ་བ་ལ་སོགས་པ་ནི་སྔོན་དུ་
གསུངས་པའི་རང་གི་ལྷའི་རྣལ་འབྱོར་སྔོན་དུ་འགྲོ་བས་རྡོ་རྗེ་བཟླས་་་་
པའི་མན་ངག་ཐོབ་པ་ནག་པོ་སྤྱོད་པ་པས་འཇིགས་བྱེད་ནི་ཡེ་ཤེས་ཀྱི་་
སྣང་བ་དང་། དུས་མཚན་མ་ནི་སྣང་བ་མཆེད་པ་གཅིག་ཏུ་བྱས་ནས་
ཨ་ཝ་དྷུ་ཏཱི འི་ལམ་དུ་བརྟན་པ་དང་འགོག་པའོ། །སླར་ཡང་བླ་མ་དམ་
པའི་དྲིན་ལས་རང་བཞིན་གྱིས་ཡོངས་སུ་དག་པ་ཨ་ཝ་དྷུ་ཏཱི་པའི་་་་་་་་་
གཟུགས་ནག་པོ་སྤྱོད་པའི་ཞབས་ཀྱི་ཡིད་ཁྱད་པར་དུ་འཕགས་པར་་་་་
གྱུར་པའོ། །ཀཧྞ་གང་དུ་ཕྱིན་ནས་ཞེས་བྱ་བ་ལ་སོགས་པ་ནི་དྷུའི་རྐང་
པས་རང་གི་གནས་སུ་འགོག་པས་འགོག་པར་གསུངས་ཏེ། རང་ཉིད་
དེ་བཞིན་དུ་བདག་ལ་སོགས་པར་འབོད་པར་བྱེད་དེ། ཀྱེ་ནག་པོ་སྤྱོད་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
• 311 •
པ་པ་རྡོ་རྗེའི་ཚིག་ཁྱབ་པར་བྱ་བ་དང་ཁྱབ་པར་བྱེད་པའི་གཟུགས་་་
ཀྱིས་བདེ་བ་ཆེན་པོས་ཁྱབ་པ་ནི་འགྲོ་བ་ཞེས་སོ། །དཔལ་ལྡན་ཧེ་རུ་
ཀའི་རྒྱུད་ཀྱི་རྒྱལ་པོར་གསུངས་པའི་དོན་མངོན་དུ་བྱེད་པ་ལམ་གང་་་་
དུ་གནས་འཆའ་བ་ནི་བདག་ཉིད་ཀྱིས་གནས་པར་བྱེད་པའོ། །ཐམས་
ཅད་དེའི་རང་བཞིན་ཡིན་པའི་ཕྱིར་གང་རྣམས་ཀྱིས་ཀྱང་རྣལ་འབྱོར་་
པའི་ཡིད་ཀྱི་སྤྱོད་ཡུལ་ཡིད་ཀྱི་དབང་པོས་རྟོགས་པ་ཉིད་གཙོ་བོར་་་་་་་
གྱུར་ཏེ། དེ་རྣམས་ཀྱང་འདིར་ཆོས་ལ་བཏང་སྙོམས་ཏེ། དེ་ལས་རིང་
དུ་གྱུར་པ་ཉིད་དོ། །དེ་བཞིན་དུ་ས་ར་ཧ་པའི་ཞབས་ཀྱིས་ཀྱང་། གང་
དུ་ཡིད་རུང་མི་རྒྱུ་ཞིང་། །ཉི་མ་ཟླ་བ་འཇུག་མེད་དེར། །རྨོངས་པ་
སེམས་ཀྱི་ངལ་བསོ་གྱིས། །ས་ར་ཧ་ཡིས་མན་ངག་བསྟན། །རྐང་པ་
གཉིས་པས་དེ་ལ་གསལ་བར་བྱེད་པ་གསུངས་ཏེ། ཁམས་གསུམ་གསུམ་
པ་ཞེས་བྱ་བ་ལ་སོགས་པ་ནི་ཕྱིའི་མཐོ་རིས་དང༌། ས་སྟེང་དང་། ས་
འོག་དང་། ནང་གི་ལུས་དང་། ངག་དང་། ཡིད་དང་། ཉིན་མོ་དང་།
མཚན་མོ་དང་། ཐུན་མཚམས་རྣམས་རྣལ་འབྱོར་དང་རྣལ་འབྱོར་མའི་
རྒྱུད་ལ་སོགས་པ་ཁོང་དུ་ཆུད་པར་བྱའོ། །དེ་རྣམས་ཕན་ཚུན་བདེ་བ་
ཆེན་པོས་ཁྱབ་པར་བྱེད་པ་ཉིད་ཀྱི་དབྱེ་བའི་མཚན་ཉིད་མི་དམིགས་་་་
པ་སྟེ། རྣལ་འབྱོར་པས་དོན་དམ་པར་རིག་པས་སོ། །དེ་བཞིན་དུ་ལུང་
ལས་ཀྱང་། མཐོ་རིས་ས་སྟེང་ས་འོག་རྣམས། །གཅིག་གི་གཟུགས་གྱུར་
སྐད་ཅིག་ལས། །ཞེས་པའི་ཚིག་ལས་དེ་རྣམས་ཀྱིས་དོན་སྤྱོད་པ་པ་གླུ་

- 312 . ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དབྱངས་ཞབས་ཀྱིས་གསུངས་ཏེ། སུམ་ཅུ་རྩ་གསུམ་བདུན་དང་དགུ་
དང་སུམ་ཅུ་བརྒྱད། །དེ་རྣམས་དཀྱིལ་འཁོར་གསུམ་ལ་ཁྱད་པར་མེད། །
ཅེས་བྱ་བ་ལ་སོགས་པ་རྒྱ་ཆེར་གསུངས་སོ། །ཆོས་ཐམས་ཅད་ཁོང་དུ་
ཆུད་པ་ནག་པོ་སྤྱོད་པའི་ཞབས་ཀྱིས། བདག་ནི་སྲིད་པའི་རྣམ་རྟོག་
གཅོད་པ་པོ། །ཞེས་གསུངས་སོ། །རྐང་པ་གསུམ་པས་རང་གི་རྗེས་སུ་
བསྔགས་པ་གསུངས་ཏེ། གང་དང་གང་ཞེས་བྱ་བ་ལ་སོགས་པ་ནི་
དངོས་པོ་གང་དང་གང་སྐྱེས་པ་དེ་དང་དེའི་དངོས་པོ་ཐིམ་པར་གྱུར་་་
པའོ༑ །དེ་རྣམས་སྐྱེ་བ་དང་འཇིག་པ་རྣམས་ལ་ཀུན་རྫོབ་ཀྱི་བདེན་པའི་
རང་བཞིན་བླ་མའི་དྲིན་ལས་ཡོངས་སུ་ཤེས་པས་ནག་པོ་སྤྱོད་པའི་་་་་་་
ཞབས་ཀྱི་ཡིད་ཁྱད་པར་དུ་འཕགས་པ་ཡོངས་སུ་དག་པར་འགྱུར་རོ། །
དེ་བཞིན་དུ་ལུང་ལས་ཀྱང་། སྲིད་པའི་དེ་ཉིད་ཡོངས་ཤེས་ན། །མྱ་ངན་
འདས་པ་ཞེས་བྱར་བརྗོད། །རྐང་པ་བཞི་པས་ལམ་གྱི་རྗེས་སུ་བསྔགས་
པ་གསུངས་ཏེ། འདི་ནི་ཞེས་བྱ་བ་ལ་སོགས་པ་ནི་རང་ཉིད་ཀྱིས་བདག་
ལ་འབོད་པར་བྱེད་དེ། ཀྱེའི་རྡོ་རྗེ་ནག་པོ་ཞབས་རིམ་པ་ལྔ་སྔོན་དུ་
སོང་ནས། སླར་ཡང་རྒྱལ་པོའི་ཕོ་བྲང་བདེ་བ་ཆེན་པོའི་གྲོང་ཁྱེར་
བདག་ལ་ཤིན་ཏུ་ཉེ་བར་འགྱུར་རོ། །དེ་བཞིན་དུ་ཀླུ་སྒྲུབ་ཞབས་ཀྱིས་
ཀྱང་༑ བསྐྱེད་པའི་རིམ་ལ་ལེགས་གནས་ནས། །རྫོགས་པའི་རིམ་པ་
འདོད་རྣམས་ཀྱི། །དེ་ཐབས་རྫོགས་སངས་རྒྱས་ཀྱིས་ཀྱང་། །སྐས་ཀྱི་
རིམ་པ་བཞིན་དུ་སྤྲུལ། །ལྷ་རྣམས་རོལ་པ་ཞེས་བྱ་བའི་གླུའི་དབྱངས་ལཱ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
· 313 -
བའི་ན་བཟའ་ཅན་གྱི་ཞབས་ཀྱིའོ། །སྙིང་རྗེའི་གྲུ་ནི་གསེར་གྱིས་རབ་ཏུ་
ཁེངས། །དངུལ་ལ་གཞག་པའི་གནས་ཉིད་མེད་པར་འགྱུར། །ནམ་
མཁར་བལྟས་ནས་ལྭ་བ་པ་ཡིས་འགྲོ། །སྐྱེ་བ་སོང་ནས་སླར་ཡང་ཇི་
ལྟར་འགྱུར། །གྲུ་ཡི་རྟོད་ཕུར་ཐོན་ལ་ཉག་ཐག་ཐོང༌། །བླ་མ་དམ་པ་ལ་
དྲིས་པ་ཡིས་འགྲོ། །གྲུ་ཡི་འཇུག་ལ་ཞོན་ནས་མཚོན་ཞིང་འགྲོ། །གྲུ་སྐྱ་
མེད་པར་མཉན་པ་གང་གིས་འགྲོ། །བྱང་དང་ལྷོ་དག་བཅུམ་ནས་གྲུ་
སྣར་ཞོན། །བདེ་བ་ཆེན་པོའི་གྲོགས་དང་ལམ་དུ་འཛོམ། །མཆོག་གི་
སྙིང་རྗེའི་དགའ་བས་ཐུགས་ཚིམ་པའི་ལྭ་བའི་ན་བཟའ་ཅན་གྱི་ཞབས་
ཀྱིས་སྙིང་རྗེས་དགོངས་པའི་སྐད་ཀྱིས་དེ་ཁོ་ན་ཉིད་ཀྱི་དོན་གསལ་་་་་་་་
བར་མཛད་ནས་གསུངས་ཏེ། གསེར་ཞེས་བྱ་བ་ལ་སོགས་པ་ནི་སྙིང་
རྗེའི་ཞེས་བྱ་བ་དགོངས་པའི་སྐད་ཀྱིས་དེ་ལ་དེ་བཞིན་དུ་བྱང་ཆུབ་ཀྱི་་
སེམས་ལ་གྲུ་ཞེས་བྱ་སྟེ། གཟུགས་ཀྱི་རྒྱན་དུ་གཞན་ལ་རྟོགས་པར་བྱའོ།།
དེའ ང་དེ་དང་དེའི་བདག་ཉིད་དེས་རྣམ་པ་ཐམས་ཅད་དང་ལྡན་པའི་
སྟོང་པ་ཉིད་དང་ལྷན་ཅིག་བླ་མའི་དྲིན་གྱི་བཅུད་ཀྱིས་གང་ནས་བདེ་་་
བ་ཆེན་པོའི་འཁོར་ལོར་འགྲོ་བའོ། །རྒྱ་མཚོའི་སྟེང་དུ་འགྲོ་བ་ནི་བདག་
ཉིད་ལ་བོད་པ་སྟེ། གྲུབ་པའི་སློབ་དཔོན་ལྭ་བའི་ན་བཟའ་ཅན་གྱི་
ཞབས་ཀྱིས་བསྒྲོད་པར་བྱེད་པའོ། །དངུལ་ཞེས་བྱ་བ་ལ་སོགས་པ་ནི་
གཟུགས་དང་། ཚོར་བ་དང༌། འདུ་ཤེས་དང༌། འདུ་བྱེད་དང་། རྣམ་
པ ར་ཤེས་པ་ལ་སོགས་པ ་རྣམས་ཀྱིས་དབྱེ་བའི་གནས་མེད་པ་སྟེ།

• 314 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཐམས་ཅད་དེ་བཞིན་ཉིད་དེའི་རང་བཞིན་ཡིན་པའི་ཕྱིར་རོ། །དེ་
རྣམས་བཞི་པའི་ཐབས་ལ་གྲུས་འགྲོ་བ་སྟེ། ། བདག་གྲུབ་པའི་སློབ་
དཔོན་དུ་གྱུར་ནས་སྐྱེ་བ་མཐའ་དག་ཏུ་ལྡོག་པར་མི་འགྱུར་རོ་ཞེས་་་་་་་
པའི་དོན་ནོ། །དེ་ཉིད་བདག་ལ་བོད་པ་སྟེ། ལྭ་བའི་ན་བཟའ་ཅན་གྱི་
ཞབས་ལ་རྣམ་པར་མི་རྟོག་པ་རབ་ཏུ་འབབས་པ་གོམས་པར་གྱིས་་་་་་་
ཤིག་པའོ། །དེ་བཞིན་དུ་རབ་ཏུ་མི་གནས་པ་གསལ་བར་མཛད་པ་ལས་
ཀྱང་། ཇི་སྲིད་འབའ་ཞིག་རྣམ་པར་རྟོག །རབ་སྐྱེད་ཡིད་ནི་སྤང་བྱ་
ཞིང༌། །དེ་སྲིད་དུ་ནི་གཉིས་ཉིད་ཕྱིར། །གང་ཡང་དགའ་བའི་ངོ་བོ་
ཉིད༑ །མཆོག་ཏུ་བདེ་བར་བྱེད་པས་སོ། །དེ་ཡང་རྣམ་པར་རྟོག་པ་
ཙམ༑ །གང་ཡང་ཆགས་པ་དང་བྲལ་བའི། །དངོས་མེད་དེ་ཡང་དེ་
གཉིས་ལ། །དེ་ཡི་དངོས་པོར་འཛིན་པའི་ཕྱིར། །མྱ་ངན་འདའ་བར་མི་
འགྱུར་རོ། །འགའ་ཞིག་ཀྱང་ནི་ཡུལ་ཉིད་ལ། །རྣམ་པར་མི་རྟོག་བདག་
སེམས་ལས། །དེ་བཞིན་དུ་བྱང་ཆུབ་སེམས་དཔའི་སྤྱོད་པ་ལ་འཇུག་པ་
ལས༑ །མི་ཡི་གྲུ་ལ་བརྟེན་ནས་ནི། །སྡུག་བསྔལ་ཆུ་བོ་ཆེ་ལས་སྒྲོལ། །གྲུ་
འདི་ཕྱིས་ནས་རྙེད་དཀའ་བས། །རྨོངས་པ་དུས་སུ་གཉིད་མ་ལོག །
རྐང་པ་གཞན་གྱིས་དེ་ཉིད་ཀྱི་དོན་གསལ་བར་གསུངས་ཏེ། རྟོད་ཕུར་
ཞེས་བྱ་བ་ལ་སོགས་པ་ནི་དང་པོ་ལ་སྣང་བའི་ཉེས་པ་ལ་བླ་མའི་
གསུང་གིས་བརྟན་པ་བསྐྱེད་པར་བྱའོ། །ཀྱེའི་མཆོག་གི་རྣལ་འབྱོར་པ་
ཞེས་སོ། །ཉག་ཐག་ནི་མ་རིག་པའི་སྲད་བུ་མྱུར་དུ་གྲོལ་བར་བྱས་ལ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
315 ་
དེས་འགྲོ་བར་གྱིས་ཤིག་པའོ། །དེ་རྣམས་ཀྱི་སྣང་བའི་ཁྱད་པར་གྱིས་བླ་
ན་མེད་པའི་ཆོས་མངོན་སུམ་དུ་བྱེད་པར་འགྱུར་ཏེ། འདིར་ཐེ་ཚོམ་
མེད་དོ། །རྐང་པ་གསུམ་པས་བླ་མའི་གདམས་པ་དང་བྲལ་བས་ཕྱིན་ཅི་
ལོག་ཏུ་འགྱུར་བར་གསུངས་ཏེ། གྲུའི་མཇུག་ཅེས་བྱ་བ་ལ་སོགས་པ་ནི་
དགའ་བྲལ་གྱི་ལམ་དུ་སོང་ནས་ཕྱོགས་བཞིར་གཟུང་བ་དང་འཛིན་པ་
ལ་སོགས་པའི་རྣམ་པར་རྟོག་པ་ལ་གལ་ཏེ་བལྟ་ཞིང་རྟོག་པར་བྱེད་པ་་
ན༑ དེའི་དེའི་ཚེ་བླ་མའི་གསུང་གི་མཉན་པ་དང་བྲལ་བས་ལྷན་ཅིག་སྐྱེས་
པའི་དགའ་བའི་ངོ་བོ་ཉིད་ཀྱིས་རབ་ཏུ་བགྲོད་པ་བདེ་བ་ཆེན་པོའི་་་་་་
འཁོར་ལོར་འགྲོ་བར་མི་ནུས་ཏེ། སླར་ཡང་ངེས་པར་འཁོར་བར་ལྷུང་
བར་གྱུར་ཏེ། དེ་ལྟར་ཡང་ནག་པོ་སྐྱོད་པའི་གླུ་དབྱངས་ཀྱིས་ཀྱང་།
དོང་དུ་ལྷུང་ན་ག་བུར་ཉམས་པར་འགྱུར། །ཞེས་གསུངས་སོ། །གང་
ཞིག་སླར་ཡང་བླ་མ་དམ་པའི་གསུང་གིས་རྡོ་རྗེ་དང་ཆུ་སྐྱེས་ཀྱི་བདེ་་་་་
བའི་རྗེས་སུ་འཚོལ་བར་བྱེད་པ་དེ་འཁོར་བའི་རྒྱ་མཚོའི་ཕ་རོལ་དུ་་་་་་་
འགྲོ་བར་འགྱུར་རོ། །དེ་བཞིན་དུ་ནག་པོ་སྤྱོད་པ་པ་གླུ་དབྱངས་ཞབས་
ཀྱིས་ཀྱང་། གང་ཞིག་ཕུག་པས་ཡིད་ཀྱི་རིན་པོ་ཆེ། །ཉིན་རེ་ཉིན་རེར་
ལྷན་ཅིག་སྐྱེས་པ་འཕྲོ། །དེ་ཉིད་ཀྱིས་ནི་ཆོས་ཀྱི་གནས་ཉིད་ཤེས།།ཐུབ་
པ་རྣམས་ཀྱིས་གཞན་དུ་ཅི་ཞིག་གསུངས། །རྐང་པ་བཞི་པས་འབྲས་བུ་
གསལ་བར་བྱེད་པ་གསུངས་ཏེ། བྱང་དང་ལྷོ་ཞེས་བྱ་བ་ལ་སོགས་པ་ནི་
གཡོན་དང་གཡས་ཀྱི་སྣང་བ་གཉིས་པོ་དབུས་སུ་རབ་ཏུ་ཞུགས་པའི་་་་་

* 316 " ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཕྱིར་ལམ་སྣ་ཚོགས་པས་དགའ་བར་གྱུར་པ་བྱང་ཆུབ་ཀྱི་སེམས་ལ་་་་་་་
རང་གི་ཡེ་ཤེས་ཡོངས་སུ་སྦྱངས་ནས་བདེ་བ་ཆེན་པོའི་འཁོར་ལོ་རྒྱ་་་་་་
མཚོར་མཚོན་ནས་དེའི་ཚེ་འཛོམ་པ་སྟེ། དེ་ལ་ལམ་དུ་ནི་བདེ་བ་ཆེན་
པོའི་གྲོགས་བདག་མེད་པའི་ཡེ་ཤེས་ལ་མངོན་པར་འཁྱུད་པ་དེ་བདག་
ཉིད་ཀྱིས་འཐོབ་པར་འགྱུར་རོ། །པ་ཌ་ཧའི་ཚོགས་པ་ཞེས་བྱ་བའི་གླུའི་
དབྱངས་ནག་པོ་སྤྱོད་པའི་ཞབས་ཀྱིའོ། །ཨེ་བཾ་ཡི་གེ་བརྟན་བྱས་ཀ་
གཉིས་ཉེད། །རྣམ་པ་སྣ་ཚོགས་ཁྱབ་བྱེད་འཆིང་བ་སྟོན། །ཀཧྞ་རྩེ་ཞིང་
སྦྲང་རྩིའི་ཆང་གིས་མྱོས། །ལྷན་སྐྱེས་ཆུ་སྐྱེས་ཚལ་ཞུགས་སེམས་མེད་
གྱུར༑ །ཇི་ལྟ་ཇི་ལྟར་གླང་ཆེན་གླང་མོར་ཆགས། །དེ་ལྟ་དེ་ལྟར་དེ་ཉིད་
ངོས་འགྲམ་འབབས། །འགྲོ་དྲུག་མཐའ་དག་རང་བཞིན་དག་པ་སྟེ། །
དངོས་དང་དངོས་མེད་ལ་ཆགས་མ་དག་པ། །སྟོབས་བཅུའི་རིན་ཆེན་
ཕྱོགས་བཅུ་རྣམས་སུ་འཕྲོ། །རིག་པའི་གླང་དབང་ཉོན་མོངས་ཉིད་
ཀྱིས་བཙལ། །དགའ་བའི་ཚོགས་པས་ཁྱབ་པ་དེས་ནག་པོ་གླུ་དབྱངས་
ཞབས་ཀྱིས་སེམས་ཀྱི་གླང་པོ་ཆེའི་དགོངས་པའི་སྐད་ཀྱིས་དེ་ཉིད་ཀྱི་་་
དོན་གཟུགས་ཀྱི་རྒྱན་དུ་གསུངས་ཏེ། ཨེ་བཾ་ཡི་གེ་ཞེས་བྱ་བ་ལ་སོགས་
པའི་བཾ་ཡིག་ཟླ་བའི་སྣང་བ། ཨེ་ཡིག་ཉི་མ་སྟེ། གཉིས་པོ་ཉིན་མོ་དང་
མཚན་མོའི་ཤེས་རབ་ཀྱི་ཀ་བ་གཉིས་མཉེས་ནས་སྣང་བ་མེད་པར་་་་་་་
བྱས་ཏེ། རྡོ་རྗེའི་བཟླས་པས་གཞན་སྣ་ཚོགས་པའི་རབ་ཏུ་བྱེད་པའི་ཨ་
ཝ་དྷུ་ཏཱི་ཁྱབ་བྱེད་འགོག་པ་ཕྱུང་ནས། གསུམ་པོ་དེ་རྣམས་ཀྱི་དམིགས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 317 •
པ་མེད་པའི་ཆང་གི་བཏུང་བས་རབ་ཏུ་མྱོས་པའོ། །ཡོད་པའི་ཤེས་པ་
ལ་གླང་པོ་ཆེའི་དབང་པོ་ནག་པོ་སྤྱོད་པའི་ཞབས་ཀྱིས་གསུངས་སོ། །ཆུ་
སྐྱེས་ཚལ་ནི་བདེ་བ་ཆེན་པོའི་ཆུ་སྐྱེས་ཀྱི་ཚུལ་དུ་ཕྱིན་ན་རྣམ་པར་མི་་་་
རྟོག་པར་རོལ་བར་བྱེད་པའོ། །དེ་བཞིན་དུ་འཕགས་པ་ཀླུ་སྒྲུབ་ཞབས་
ཀྱིས་ཀྱང་། ཕྱི་རོལ་གང་དེ་བདེན་མེད་རང་བཞིན་བྲལ། །ཤེས་པ་ཡང་
ནི་ཕྱི་རོལ་དོན་བཞིན་ནོ། །གང་ཞིག་སྟོང་པར་ཡོངས་སུ་རྟོག་བྱེད་ན།།
དེ་ཡང་སྟོང་ཉིད་འདོད་པ་འབའ་ཞིག་མིན། །དེ་ཉིད་ཡོངས་སུ་རྟོག་
པའི་དངོས་ཚོགས་ནི། །དེ་ཉིད་མེད་ལ་དེ་ཉིད་གཅིག་པའི་བློས། །སྒྱུ་
མའི་གར་མཁན་གར་གྱི་བྱ་བ་ལ། །གར་མཁན་རྣལ་འབྱོར་དབང་ཕྱུག་
རྩེ་བར་བྱེད། །རྐང་པ་གཞན་གྱིས་དེ་ཉིད་གསུངས་པ་སྟེ། ཇི་ལྟ་ཇི་ལྟར་
ཞེས་བྱ་བ་ལ་སོགས་པ་ནི་ཇི་ལྟར་ཕྱི་རོལ་དུ་གླང་པོ་ཆེ་གླང་མོ་ལ་་
ཆགས་པའི་མྱོས་པས་རྒྱུག་པར་བྱེད་དོ། །དེ་བཞིན་དུ་བཅོམ་ལྡན་
འདས་བདག་མེད་མ་ལ་ཆགས་པ་དེས་སེམས་ནི་གླང་པོ་ཆེའི་དབང་་་་
པོ་ནག་པོ་སྤྱོད་པ་པའི་ཞབས་ཀྱིས་དེ་བཞིན་ཉིད་ཀྱི་ཆང་རབ་ཏུ་་་་་་་
འབབས་པར་བྱེད་དོ། །དེའི་ཕྱིར་རྐང་པ་གསུམ་པས་དངོས་པོ་དང་
དངོས་པོ་མེད་པའི་དམིགས་པ་གསུངས་ཏེ། འགྲོ་དྲུག་ཅེས་བྱ་བ་ལ་
སོགས་པ་ནི་མངལ་ལས་སྐྱེས་པ་དང༌། སྒོ་ང་ལས་སྐྱེས་པ་དང་། དྲོད་
གཤེར་ལས་སྐྱེས་པ་དང་། རྫུས་ཏེ་སྐྱེས་པའི་ལྷ་དང་ལྷ་མ་ཡིན་ལ་
སོགས་པའི་འགྲོ་བ་དྲུག་པོ་རྣམས་ཀྱི་རྣལ་འབྱོར་གྱི་དབང་ཕྱུག་དངོས་

* 318 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
པོ་ཐམས་ཅད་ངོ་བོ་ཉིད་ཀྱིས་ཡོངས་སུ་དག་པའི་སྐྲའི་རྩེ་མོ་ཙམ་ཡང་་
མ་དག་པ་མེད་པས་ཅིར་ཡང་མེད་པའོ། །དེ་བཞིན་དུ་དབུ་མའི་བསྟན་
བཅོས་ལས། །འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་
ཟད་མེད། །ཡང་དག་ཉིད་ལ་ཡང་དག་བལྟ། །ཡང་དག་མཐོང་ན་རྣམ་
པར་གྲོལ། །རྐང་པ་བཞི་པས་དགེ་བའི་རྩ་བ་ཡོངས་སུ་སྨིན་པའི་མཚན་
ཉིད་གསུངས་ཏེ། སྟོབས་བཅུ་ཞེས་བྱ་བ་ལ་སོགས་པ་ནི་སྟོབས་བཅུ་
དང་མི་འཇིགས་པ་ལ་སོགས་པའི་ཡོན་ཏན་དེ་བཞིན་ཉིད་ཀྱི་རིན་པོ་་་
ཆེ་ཕྱོགས་བཅུར་ཁྱབ་པ་དེས་ཉམས་སུ་མྱོང་བ་གོམས་པའི་སྟོབས་ཀྱིས་
འཕྲོ་བ་བདག་ཉིད་ཀྱིའོ། །དེའི་ཕྱིར་དེ་བཞིན་ཉིད་ཀྱི་རིན་པོ་ཆེའི་
མཐུས་མ་རིག་པའི་གླང་པོ་ཆེའི་དབང་པོ་མ་ཆགས་པའི་མྱོས་པ་གང་་་
ལས་སོ། །དེ་ཤཱ་ཁ་ཞེས་བྱ་བའི་གླུའི་དབྱངས་ནག་པོ་སྤྱོད་པའི་ཞབས་
ཀྱིའོ༑ །གྲོང་ཁྱེར་ཕྱི་ལ་གཡུང་མོ་ཁྱོད་ཀྱི་ཁྱིམ། །རེག་གིན་རེག་གིན་འགྲོ་
དེ་བྲམ་ཟེའི་བུ། །ཀྱེ་ཡི་གཡུང་མོ་ཁྱོད་དང་མཉམ་འགྲོགས་བྱ། །ཀཧྞ་
ཐོད་པའི་རྣལ་འབྱོར་སྐྱུག་བྲོ་སྤངས། །གཅིག་ཉིད་པད་འདབ་དྲུག་ཅུ་
རྩ་བཞི་ལ། །དེར་གནས་གཡུང་མོ་གར་བྱེད་པ་པུ་ལཱི འི། །བདག་གིས་
གཡུང་མོ་ཁྱོད་ལ་བདེན་དངོས་འདྲི། །འོང་དང་འགྲོ་བ་གང་གི་གྲུ་ལ་
བྱེད༑ །རྒྱུད་འཚོང་གཡུང་མོ་གཞན་ཡང་མེ་ཏོག་སྟེགས། །ཁྱོད་ཀྱི་ཆེད་
དུ་འདམ་བུའི་སྟན་གཞག་གོ །ཀྱེ་ཁྱོད་གཡུང་མོ་བདག་ནི་ཀ་པཱ་ལི། །
ཁྱོད་ཀྱི་ཆེད་དུ་བདག་གིས་རུས་ཕྲེང་བཅངས། །རྫིང་བུ་བཅོམ་ནས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 313 *
གཡུང་མོ་པད་རྩྭ་ཟོས།  ཿ །གཡུང་མོ་བླངས་ནས་བདག་གིས་ཕ་རོལ་
གསོད༑ །དེ་ཁོ་ན་ཉིད་ཀྱི་དོན་བདག་མེད་པའི་ཆོས་ཁོང་དུ་ཆུད་པ་
ནག་པོ་སྤྱོད་པའི་ཞབས་ཀྱིས་གཡུང་མོའི་སྒྲས་དགོངས་པའི་སྐད་ཀྱིས་་
གསུངས་ཏེ་གྲོང་ཁྱེར་ཞེས་བྱ་བ་ལ་སོགས་པ་ནི་མི་རེག་པའི་སྦྱོར་བའི་་
ཕྱིར་ཏེ། གཡུང་མོ་ནི་ཡོངས་སུ་དག་པའི་ཨ་ཝ་དྷཱུ་ཏཱི་བདག་མེད་མར་
ཁོང་དུ་ཆུད་པར་བྱའོ། །བྲམ་ཟེར་ཞེས་པ་ནི་བྲམ་ཟེ་ཧཱུཾ་ཡིག་གི་ས་བོན་
ལས་སྐྱེས་པ་གཡོ་བའི་སྦྱོར་བ་ལས་སེམས་ནི་བྲམ་ཟེའི་བུའོ། །མན་ངག་
ཐོབ་པའི་རྣམ་འབྱོར་པས་བྱང་ཆུབ་ཀྱི་སེམས་ཀུན་རྫོབ་ཁུ་བའི་་་་་་་་་་་
གཟུགས་ནོར་རྩ་བ་ལས་དགའ་བྲལ་ལ་རེག་གིན་རེག་གིན་ཁྱོད་འགྲོ་་་་་
སྟེ༑ ཀྱེ་བདག་མེད་མའི་གྲོང་ཁྱེར་ལ་ཞེས་སོ། །དེ་ཕྱི་རོལ་གྱི་གཟུགས་ལ་
སོགས་པའི་ཚོགས་པར་ཤེས་པར་བྱའོ། །དབང་པོའི་སྤྱོད་ཡུལ་མ་ཡིན་
པ་ཉིད་ཀྱིས་བླ་མའི་མན་ངག་གིས་ཁྱོད་ཀྱི་ཁྱིམ་ནི་བདེ་བ་ཆེན་པོའི་་་་་་
འཁོར་ལོ་ལ་བདག་གྲུབ་པའི་སློབ་དཔོན་ནག་པོ་ཞབས་ཀྱིས་རྟོགས་པ་
ཞེས་སོ། །ཀྱེའི་གཡུང་མོ་ཞེས་བྱ་བ་ལ་སོགས་པ་ནི། ཀྱེའི་གཡུང་མོ་ནི་
བདག་མེད་མ་ཁྱོད་དང་བདག་ལྷན་ཅིག་མངོན་པར་འཁྱུད་པར་བྱའོ།།
གང་དང་འདྲ་བའི་གནས་དེ་དང་འདྲ་བ་དག་ལ་བདག་ནི་རྒྱུན་མི་་་་་་
འཆད་པར་འཛིན་པས་ཐབས་དང་ཤེས་རབ་ཀྱི་བདག་ཉིད་ཅན་ཕྱག་་
རྒྱ་ཆེན་པོའི་དངོས་གྲུབ་འཐོབ་བོ། །དེ་ལྟར་དཔལ་དགྱེས་པའི་རྡོ་རྗེ་
ལས་ཀྱང་། ཐབས་དང་ཤེས་རབ་བདག་ཉིད་རྒྱུད། །དེ་ལ་བདག་གིས་

- 320 ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
བཤད་ཀྱི་ཉོན། །རྐང་པ་གཉིས་པས་གོམས་པའི་གནས་གསུངས་ཏེ།
གཅིག་ཉིད་ཅེས་བྱ་བ་ལ་སོགས་པ་ནི། སྤྲུལ་པའི་འཁོར་ལོ་པདྨ་འདབ་
མ་དྲུག་ཙུ་རྩ་བཞི་དང་ལྡན་པ་ལ་དེ་ལ་གནས་པའི་བཅོམ་ལྡན་འདས་་
བདག་མེད་མ་དང་ལྷན་ཅིག་རོ་གཅིག་པ་དེས་ཆགས་པ་ཆེན་པོའི་་་་་་་་
དགའ་བས་ཤིན་ཏུ་ཡིད་དུ་འོང་བ་ཉིད་ཀྱིས་ནག་པོ་སྤྱོད་པ་པ་གར་་་་་
བྱེད་དོ། །དེ་བཞིན་དུ་དཔལ་དགྱེས་པའི་རྡོ་རྗེ་ལས་ཀྱང༌། གར་ནི་ཧེ་
རུ་ཀ་གཟུགས་ཀྱིས། །རྗེས་དྲན་ཐོབ་པས་སྦྱོར་བ་ལས། །རྐང་པ་གསུམ་
པས་བདག་མེད་མར་ཁོང་དུ་ཆུད་པ་བརྟེན་པར་བྱེད་དོ། །ཀྱེའི་ཁྱོད་
ཅེས་བྱ་བ་ལ་སོགས་པ་ནི་ཀྱེའི་བདག་མེད་མ་བདེན་པའི་དངོས་པོའི་་་
རང་བཞིན་གྱི་བསམ་པས་ཁྱོད་ལ་བདག་གིས་དྲིས་པའོ། །ཆོས་ཐམས་
ཅད་བདག་མེད་པ་དེའི་གང་གིས་ཀུན་རྫོབ་བྱང་ཆུབ་ཀྱི་སེམས་ཀྱི་་་་་་་
གྲུའི་ལམ་གྱིས་ཁྱོད་ཀྱིས་འགྲོ་བ་དང་འོང་བར་བྱེད་པ་ཁྱོད་ཀྱིས་མི་་་་་་
བྱེད་དེ། ཐམས་ཅད་ལྷན་ཅིག་སྐྱེས་པའི་ངོ་བོ་ཉིད་ཀྱིས་ཞེས་སོ། །དེ་
བཞིན་དུ་དཔལ་དགྱེས་པའི་རྡོ་རྗེ་ལས་ཀྱང༌། དེ་ཕྱིར་འགྲོ་ཀུན་ལྷན་
ཅིག་སྐྱེས། །ལྷན་ཅིག་སྐྱེས་པའི་ངོ་བོར་བརྗོད། །ངོ་བོ་ཉིད་ནི་མྱ་ངན་
འདས༑ །རྣམ་དག་རྣམ་པའི་སེམས་ཉིད་དོ། །རྐང་པ་བཞི་པས་ཆོས་
ཐམས་ཅད་བདག་མེད་པའི་ངོ་བོ་ཉིད་དུ་གསུངས་ཏེ། རྒྱུད་ཅེས་བྱ་བ་
ལ་སོགས་པ་ནི་རྒྱུད་ཅེས་པ་བྷ་ག་པདྨའི་གནས་སུ་མ་རིག་པའི་རང་་་་་་
བཞིན་ནོ། །མེ་ཏོག་སྟེགས་ནི་དེའི་འདབ་མར་ཡུལ་གྱི་སྣང་བའོ། །དེ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 321 •
དག་བླ་མའི་ཞབས་ཀྱི་དྲིན་གྱིས་བདག་ཉིད་འཚོང་བ་ནི་ཁྱོད་ཀྱིས་་་་་་་་
ཡོངས་སུ་སྤང་བར་བྱོས། ཀྱེའི་བདག་མེད་མ་ཞེས་སོ། །དེའི་ཕྱིར་གར་
མཁན་བཞིན་དུ་འཁོར་བའི་མཛོད་བདག་གིས་ཁྱོད་ཀྱི་ཆེད་དུ་ཡོངས་་
སུ་སྤང་བར་བྱའོ། །ཞེས་སོ། །རྐང་པ་ལྔ་པས་རྣལ་འབྱོར་གྱི་དབང་ཕྱུག་
གི་སྤྱོད་པ་རབ་ཏུ་གསལ་བར་གསུངས་ཏེ། ཀྱེའི་ཁྱོད་ཅེས་བྱ་བ་ལ་
སོགས་པ་ནི་ཀྱེའི་གཡུང་མོ་བདག་མེད་མའི་རང་བཞིན་དེས་ཁྱོད་ལ་་་་་
བཟང་པོས་བླ་མ་དམ་པའི་དྲིན་ལས་བདག་གིས་ཤེས་སོ། །བདག་ཀྱང་
ཐོད་པ་ཅན་གྱི་སྤྱོད་པ་འཛིན་པ་སྟེ། ཀཾ་ནི་ཁྱོད་ཀྱི་བདེ་བ། པཱ་ནི་སྐྱོང་
བར་ནུས་པའོ། །།དེའི་ཕྱིར་ཁྱོད་ཀྱི་ཆེད་དུ་བདག་ནག་པོ་སྤྱོད་པས་དེ་
བཞིན་གཤེགས་པ་དྲུག་གི་འཁོར་ལོ་དང༌། རྣ་རྒྱན་དང༌། མགུལ་རྒྱན་
དང་༑ རུས་རྒྱན་གྱི་སྤྱོད་པ་བཟུང་ནས་ཕྱི་རོལ་གྱི་སྔགས་དང་རྒྱུད་ལ་
ལྟོས་པ་མེད་པ་དེས་རིགས་ལྔའི་སྤྱོད་ལམ་བྱའོ། །དེ་བཞིན་དུ་ནག་པོ་
སྤྱོད་པའི་ཞབས་ཀྱིས་ཀྱང་། གལ་ཏེ་སྔགས་རྒྱུད་ཅུང་ཟད་ཀྱང་མེད་
པར༑ །རང་གིས་ཆུང་མ་བླངས་ནས་རྩེ་བར་བྱེད།།རང་ཁྱིམ་ཆུང་མ་ཇི་
སྲིད་མ་དག་པ། །དེ་སྲིད་རིགས་ལྔའི་སྤྱོད་ལམ་གལ་ཏེ་ཅི། །རྐང་པ་
དྲུག་པས་གཡུང་མོའི་དབྱེ་བ་རྣམ་པ་གཉིས་གསུངས་ཏེ། རྫིང་བུ་ཞེས་
བྱ་བ་ལ་སོགས་པ་ནི་བླ་མའི་དྲིན་གྱིས་རྣམ་པར་དམན་པས་དེ་ཉིད་་་་་
གཡུང་མོ་ཨ་ཝ་དྷུ་ཏཱི་པ་ཡོངས་སུ་མ་དག་པ་ཅན་ནོ། །རྫིང་བུ་ནི་ལུས་
ཀྱི་རྫིང་བུའོ། །དེ་ལ་རྩེ་བ་དེ་བཞིན་ཉིད་བྱང་ཆུབ་ཀྱི་སེམས་ཀུན་རྫོབ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
* 322
ཁུ་བའི་ངོ་བོས་གསོད་པ་སྟེ། །བདག་གིས་རང་བཞིན་མེད་པར་བྱེད་
པའོ༑ །དེ་བཞིན་དུ་ཕྱི་རོལ་གྱི་བསྟན་བཅོས་ལས་ཀྱང་། གང་ཞིག་
སྔགས་ཀྱིས་བྱིན་བརླབས་ཆུ། །སྣོད་ཀྱི་ཁྱད་ཀྱིས་བསྐུར་བ་འཐོབ། །
སྦྲུལ་གྱིས་ཁ་རུ་མིད་གྱུར་ན། །ཉ་ཕྱིས་ལས་སྐྱུགས་མུ་ཏིག་གོ། །ནཱ་ཌཱི་པ་
དང་ཌོམྦི་པའི་ཞབས་ཀྱིས་སྟོང་པ་ཞེས་བྱ་བ་ལ་སོགས་པའི་གླུ་ནི་རྣམ་་
པར་མ་བཤད་དོ། །པ་ཌ་ཧ་མཉྫ་རི་ཞེས་བྱ་བའི་གླུའི་དབྱངས་ནག་པོ་
སྤྱོད་པའི་ཞབས་ཀྱིའོ། །ནཱ་ཌཱི་ནུས་ལྡན་བརྟན་གཟུང་ཁ་ཊཱཾ་ག །གཞོམ་
མེད་ཌ་མ་རུ་སྒྲོགས་དཔའ་བོའི་གདངས། །ཀཧྞ་ཐོད་ཅན་རྣམ་པར་
ཞུགས་ནས་སྤྱོད། །ལུས་ཀྱི་གྲོང་ཁྱེར་ཞེས་བྱར་རིགས་གཅིག་ཡོད། །ཨཱ་
ལི་ཀཱ་ལི་དྲིལ་བུ་རྐང་གདུབ་ཅན། །ཟླ་བ་ཉི་མ་རྣ་རྒྱན་ཅན་དུ་བྱས། །
འདོད་ཆགས་ཞེ་སྡང་གཏི་མུག་ཐལ་བས་བྱུགས། །མཆོག་གི་ཐར་ཐོབ་
མུ་ཏིག་དོ་ཤལ་དཔྱངས། །སྒྱུག་མོ་ཨ་ནེ་སྐུད་པོ་ཁྱིམ་དུ་གསོད། །མ་ནི་
གསོང་པས་ཀཧྞ་ཀ་པཱ་ལི།།མཆོག་གི་བདེ་བ་ཆེན་པོས་བརྗིད་པའི་ནག་
པོ་སྤྱོད་པ་པས་སླར་ཡང་དེ་ཁོ་ན་བཞིན་དུ་དོན་དམ་པ་རབ་ཏུ་རྟོགས་
པར་བྱ་བའི་ཕྱིར་གསུངས་ཏེ། ནཱ་ཌཱི་ཞེས་བྱ་བ་ལ་སོགས་པ་ནི་རྩ་སུམ་
ཅུ་སོ་གཉིས་ལ་དེ་རྣམས་ཀྱི་ནང་ནས་ནུས་ལྡན་གྱི་རྩ་ནི་གཙོ་བོ་ཨ་ཝ་་་
དྷུ་ཏཱི ར་ཁྱད་པར་གྱི་དགའ་བའི་ངོ་བོ་བླ་མའི་དྲིན་ལས་ནོར་བུ་རྩ་་་་་
བར་རྣམ་པར་གཟུང་བར་བྱའོ། །ཁ་ཊཱཾ་ག་ཞེས་བྱ་བ་ནི་སྟོང་པ་ཉིད་
འོད་གསལ་བས་ལྷན་ཅིག་སྐྱེས་པ་ལ་ཡང་དག་པར་རེག་པའོ། །ཌ་མ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
.323 .
རུའི་སྒྲ་ནི་གཞོམ་དུ་མེད་པའི་དབྱངས་དཔའ་བོའི་གདངས་ཀྱིས་སྟོང་་
པ་ཉིད་སེང་གེའི་སྒྲ་སྒྲོགས་པར་གྱུར་པས་ནག་པོ་སྤྱོད་པ་པ་ནི་ཐོད་པ་
ཅན་ནོ། །ལུས་ཀྱི་གྲོང་ཁྱེར་དུ་རབ་ཏུ་ཞུགས་ནས་རབ་ཏུ་སྤྱོད་པ་ནི་
ཉོན་མོངས་པ་མངོན་པར་ཟ་བའི་ཚུལ་གྱིས་རིགས་གཅིག་པ་དེས་སྤྱོད་
ལམ་གྱིས་འཆག་པར་བྱེད་ཅེས་སོ། །རྐང་པ་གཉིས་པས་རྣལ་འབྱོར་གྱི་
དབང་ཕྱུག་གིས་རྡོ་རྗེའི་བཟླས་པས་ཡོངས་སུ་སྦྱངས་པའི་ཟླ་བ་དང་་་་་
ཉི་མ་ལ་སོགས་པས་དྲིལ་བུ་དང་རྐང་གདུབ་ལ་སོགས་པ་རྣལ་འབྱོར་་་
པའི་རྒྱན་དུ་བྱེད་པ་ཞེས་སོ། །རྐང་པ་གསུམ་པས་རྣལ་འབྱོར་པའི་རྒྱན་
གསུངས་ཏེ། འདོད་ཆགས་ཞེས་བྱ་བ་ལ་སོགས་པ་ནི་དེ་རྣམས་དེ་
བཞིན་དུ་བདེ་བ་ཆེན་པོའི་འདོད་ཆགས་ཀྱི་མེས་འདོད་ཆགས་དང་ཞེ་
སྡང་ལ་སོགས་པ་སྲེག་པར་བྱེད་པའོ། །ཐལ་བ་དེ་རྣམས་ཀྱིས་ལུས་ལ་
རྣམ་པར་བྱུགས་ཤིང་། སླར་ཡང་རྡོ་རྗེ་སེམས་དཔའི་རང་བཞིན་གྱིས་
བདག་ལ་དམིགས་ཏེ། མཆོག་གི་ཐར་པའི་མུ་ཏིག་གིས་བརྒྱན་ནས་
འཆག་པའོ། །ཞེས་སོ། །རྐང་པ་བཞི་པས་ཐོད་པ་ཅན་གྱི་སྤྱོད་པ་
གསུངས་ཏེ། གསོད་པ་ཞེས་བྱ་བ་ལ་སོགས་པ་ནི་སྔོན་དུ་གསུངས་པའི་
རླུང་སྟེ། དེ་ལ་ཡིད་དང་རླུང་དབང་དུ་བྱས་ཏེ། མིག་གི་དབང་པོ་ལ་
སོགས་པའི་རྣམ་པར་ཤེས་པའི་རླུང་སྣ་ཚོགས་པའི་རབ་ཏུ་བྱེད་པར་་་་་
ཁོང་དུ་ཆུད་པར་བྱའོ། །དེ་ལ་མ་རིག་པའང་རང་བཞིན་མེད་པར་བྱས་
ལ༑ སྒྱུ་མའི་ཚུལ་གྱིས་ཐབས་དང་ཤེས་རབ་དབྱེར་མེད་པ་ལ་ཉེ་བར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།•324 •
སྤྱོད་པ་པ་སྟེ། འགྲོ་བ་པ་ལ་འགྲོ་བའི་དོན་གྱི་བསམ་པས་རྡོ་རྗེ་ཐོད་པ་
ཅན་དུ་བྱས་ནས་འཁྱམས་པའོ། །དེ་བཞིན་དུ་ད་ཨུ་ཌའི་ཞབས་ཀྱིས་
ཀྱང་༑ སེམས་ཅན་རྡོ་རྗེ་འཛིན་དང་འགྲོ་བ་ཡི། །བུད་མེད་ཐོད་པ་ཅན་
གྱི་ཆུང་མ་མཚུངས། །ང་རྒྱལ་དང་བཅས་ཧེ་རུ་ཀའི་གཟུགས་དེས། །
བཅོམ་ལྡན་གང་ཞིག་བདག་ནི་དབྱེ་བ་མེད། །ཇི་ལྟར་དཔལ་གྱི་པདྨའི་
མྱོས་བྱེད་དང་། །གོ་ཀུ་ད་ཧ་ནར་བཅས་གུས་པར་གྱིས། །འདི་ཡིས་
ཐམས་ཅད་བློ་གྲོས་དབང་པོ་རྣམས། །རྩེ་གཅིག་ཡིད་ཀྱིས་རྣལ་འབྱོར་
དབང་ཕྱུག་འགྲུབ། །རྔ་བོ་ཆེ་ཞེས་བྱ་བའི་གླུའི་དབྱངས་ནག་པོའི་
ཞབས་ཀྱིའོ། །སྙིང་རྗེའི་རྒྱལ་པོ་རྒྱན་པོ་རྩེ་བར་བྱེད། །བླ་མའི་གསུང་
གིས་སྲིད་པའི་སྟོབས་ལས་རྒྱལ། །ཕྱོགས་སུ་ཌཱ་ཨ་བསྐུལ་ན་རྒྱལ་པོ་ལ། །
ཕན་ཐབས་ཀཧྞ་རྒྱལ་བའི་ཕོ་བྲང་ཉེ། །དང་པོར་མི་རེངས་བཏོན་ནས་
གསོད་པར་འགྱུར། །གླང་ཆེན་བཏོན་ནས་སྐྱེ་བོ་ལྔ་དང་རྩེས། །བློ་ཡི་
རྒྱན་པོ་ཡོངས་སུ་མྱ་ངན་འདས། །ངེས་པར་བྱས་པས་སྲིད་པའི་དཔུང་
ལས་རྒྱལ། །ཀཧྞས་སྨྲས་པ་བདག་ནི་བདེ་མཆོག་བཟང༌། །རེའུ་མིག་
དྲུག་ཅུ་རྩ་བཞི་བརྩིས་ནས་ལེན། །སླར་ཡང་དེ་ལ་དེ་ལྟ་བུའི་དོན་རྒྱན་
པོ་འགྱེད་པ་དགོངས་པའི་སྐད་ཀྱིས་ནག་པོ་སྤྱོད་པའི་ཞབས་ཀྱིས་་
གསལ་པོར་གསུངས་ཏེ། སྙིང་རྗེའི་ཞེས་པ་ནི་རང་བྱིན་གྱིས་བརླབས་
པ་སེམས་ཀྱི་ངོ་བོས་སེམས་སུ་ཤེས་པར་བྱའོ། །རྒྱལ་ཞེས་པ་ནི་དེའི་
རྟེན་ཏིང་ངེ་འཛིན་གྱིས་སྒྲིབ་པའི་སྐྱོན་བདུན་རྟོགས་པར་བྱའོ། །རྒྱལ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 325 *
ཞེས་པ་ནི་དེའི་རྟེན་ཏིང་ངེ་འཛིན་གྱིས་སྒྲིབ་པའི་སྐྱོན་བདུན་རྟོགས་་་་
པར་བྱའོ། །དེ་རྣམས་ལས་རྒྱལ་བ་ནི་དམིགས་པ་མེད་པ་ཞེས་བྱའོ། །
རྒྱན་པོ་ནི་སྔགས་ཀྱི་ཚུལ་གསང་བ་ལ་བཞི་པའི་དགའ་བའི་སྟོབས་དེ་་་
ལ་དེ་བཞིན་དུ་བྱང་ཆུབ་ཀྱི་སེམས་རྡོ་རྗེ་བླ་མའི་མན་ངག་ལས་ཡང་་་་་་
དག་པར་རྡོ་རྗེ་དང་ཆུ་སྐྱེས་མཉམ་པར་སྦྱོར་བ་གཉིས་པོ་གཅིག་པ་་་་་་་
དེས་རྒྱུན་མི་འཆད་པར་དགའ་བ་མངོན་པར་སྦྱོར་བས་རྩེ་བར་བྱེད་་་་
པ་ནི་སྲིད་པའི་སྟོབས་ཡུལ་སྣང་བའི་སྟོབས་ལས་ཉོན་མོངས་པ་མེད་་་་
པའི་དབང་གིས་བདག་ཅག་ནག་པོ་སྤྱོད་པ་པ་རྒྱལ་བ་ཞེས་སོ། །བརྟན་
པའི་རྐང་པས་གསལ་བར་གསུངས་ཏེ། བསྐུལ་ན་ཞེས་བྱ་བ་ལ་སོགས་
པ་ནི་དང་པོར་དེ་བཞིན་དུ་རྡོ་རྗེའི་བཟླས་པའི་རིམ་པས་སྣ་བ་་་་་་་་་
གཉིས་པོ་སྟེ། བསྐུལ་བ་ཞེས་པ་ནི་གཅོད་པར་བྱེད་པའོ། །ཡང་རྒྱལ་པོ་
ནི་མ་རིག་པའི་སེམས་ལ་ཕན་པར་བྱེད་པ་པོའི་ཐབས་ཀྱིས་ཞེས་ཏེ།
ཆགས་པའི་མཐར་ཁྱད་པར་གྱི་དགའ་བ་བྱུང་བའི་དུས་སུ་བྱང་ཆུབ་་་་་
ཀྱི་སེམས་མི་འགྱུར་བ་མན་ངག་གིས་ཁྱད་པར་གྱི་དགའ་བས་ནག་པོ་་་
སྤྱོད་པ་བ་རྒྱལ་པོའི་ཕྲོ་བྲང་རང་ཉིད་ཀྱིས་ཉེ་བར་འཇོམས་པར་གྱུར་་་
པ་ཞེས་སོ། །དེ་བཞིན་དུ་ད་ཨུ་ཌའི་ཞབས་ཀྱིས་ཀྱང༌། ཆགས་པའི་
མཐའ་མར་ཁྱད་པར་དགའ་འཇུག་པ། །བསམ་པ་ཡིས་ནི་རང་བཞིན་
གནས་པར་བྱེད། །གང་ཞིག་ཤེས་པའི་ཡིད་ནི་རབ་ཏུ་འཇུག །གཞན་
ཡང་རླུང་དག་འགོག་པར་གྱུར་པ་ཡིས། །གང་ལ་དུས་དེ་གཞན་དུ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
326 *
འབྱུང་མི་འགྱུར། །བདེ་བ་མངོན་སུམ་ཕ་རོལ་དེ་ཡི་གནས། །དེ་ལ་རང་
གིས་ཉམས་མྱོང་གང་དེར་སླར། །ཕྱག་རྒྱ་ཆེན་པོའི་དངོས་གྲུབ་བསྒྲུབ་
པའི་ཕྱིར། །རྐང་པ་གཉིས་པས་གོམས་པས་ཤིན་ཏུ་འགྲོ་བ་གསུངས་ཏེ།
དང་པོར་ཞེས་བྱ་བ་ལ་སོགས་པ་ནི་མི་རེངས་ཞེས་བྱ་བ་དགོངས་པའི་་
སྐད་ཀྱིས་དྲུག་ཅུ་ལྷག་པ་བརྒྱའི་རང་བཞིན་དག་གིས་རྡོ་རྗེའི་བཟླས་་་་་
པའི་རིམ་པས་དང་པོ་ལ་རང་བཞིན་མེད་པར་བྱས་ནས། ྋ སླར་ཡང་
གླང་ཆེན་ཞེས་པ་ནི་རྣལ་འབྱོར་གྱི་དབང་ཕྱུག་གིས་དེ་བཞིན་ཉིད་ཀྱི་་་
སེམས་གླང་པོ་ཆེའི་དབང་པོས་ཕུང་པོ་ལྔའི་བདག་ཉིད་དང་། ཡུལ་
ལྔའི་ངར་བྱེད་པ་དང་། བདག་ཏུ་བྱེད་པ་ལ་སོགས་པའི་རྒྱན་པོ་རབ་
ཏུ་སྤངས་ནས་བདག་མེད་པ་མངོན་སུམ་དུ་བྱེད་པ་ཞེས་སོ། །རྐང་པ་
གསུམ་པས་དེ་ཉིད་གསལ་བར་གསུངས་ཏེ། བློ་ཡི་ཞེས་པ་ནི་བློ་གྲོས་
ཤེས་རབ་ཀྱི་ཕ་རོལ་ཏུ་ཕྱིན་མར་རེག་པར་བྱའོ། །རྒྱལ་པོ་ཞེས་པ་ནི་
ཉོན་མོངས་པས་བསྐྱེད་པའི་སེམས་ཡོངས་སུ་མྱ་ངན་ལས་འདའ་བ་་་་་་
སྐྱེད་པར་བྱེད་པའོ། །དེའི་ཕྱིར་སྲིད་པའི་དཔུང་གིས་དངོས་པོའི་གྲོང་
གི་སྟོབས་གཟུགས་ལ་སོགས་པའི་ཡུལ་རྣམས་ལ་རང་གིས་བྲེལ་བ་་་་་་་
མཐའ་དག་བྱས་པས་བདག་རྒྱལ་བའོ། །དེ་བཞིན་དུ་ཀླུ་སྒྲུབ་ཞབས་
ཀྱིས་ཀྱང་། གང་གི་སེམས་ཀྱིས་བྱིས་དེ་རྣམས། །འཁོར་བ་ཉིད་དུ་
འཆིང་བར་འགྱུར། །རྣལ་འབྱོར་སེམས་དེ་ཉིད་ཀྱིས་ནི། །བདེ་བར་
གཤེགས་པའི་གོ་འཕང་འགྱུར། །རྐང་པ་བཞི་པས་བདག་རྣལ་འབྱོར་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
་337་
པའི་གོ་འཕང་གི་རྗེས་སུ་བསྔགས་པ་གསུངས་ཏེ། སྨྲས་པ་ཞེས་བྱ་བ་ལ་
སོགས་པ་ནི་ནག་པོ་སྤྱོད་པ་པས་གསུངས་སོ། །བདེ་མཆོག་ནི་ཡང་དག་
པ་ཇི་ལྟ་བར་བསམ་པའི་དགོངས་པས་རེའུ་མིག་དྲུག་ཅུ་རྩ་བཞི་སྤྲུལ་་་
པའི་འཁོར་ལོར་གནས་པར་བྱས་ནས་རང་གི་སེམས་འོད་གསལ་བ་་་་་
རང་གིས་འཛིན་པའོ། །འདོད་པ་སྦྱིན་པ་ཞེས་བྱ་བའི་གླུའི་དབྱངས་
ནག་པོ་ཞབས་ཀྱིའོ།། སྐྱབས་གསུམ་གྲུར་བྱས་གཞོན་ནུ་མ་རྣམ་བརྒྱད། །
རང་ལུས་སྙིང་རྗེ་སྟོང་པའི་ཆུང་མ་ཅན། །སྲིད་མཚོ་ལས་སྒྲོལ་སྒྱུ་མ་རྨི་
ལམ་བཞིན། །དབུས་སུ་གཟིངས་བཅས་ཆུ་རླབས་ཡོང་མི་ཤེས། །དེ་
བཞིན་གཤེགས་པ་ལྔ་ཡིས་མཉན་པ་བྱས། །ཀནྜ་ལུས་ནི་སྒྱུ་འཕྲུལ་ལས་
སྒྲོལ་བྱེད། །དྲི་རེག་རོ་ནི་ཇི་ལྟ་དེ་ལྟའོ། །གཉིད་ནི་མེད་ཀྱང་རྨི་ལམ་ཇི་
བཞིན་ནོ། །སེམས་ཀྱི་མཉན་པས་སྟོང་ཉིད་གྲུའི་མཇུག་ལ། །ཞོན་ནས་
ཀཧྞ་བདེ་བ་ཆེན་པོའི་གྲོགས། །གསུངས་པའི་དོན་བསྟན་པར་བྱ་བའི་
ཕྱིར་གླུ་གཞན་གྱིས་གསུངས་ཏེ། སྐྱབས་གསུམ་ཞེས་བྱ་བ་ལ་སོགས་
པའི་གསུམ་ནི་ལུས་དང་། ངག་དང་། ཡིད་དོ། །སྐྱབས་ནི་ཡིད་དེ་བཞི་
པ་གང་ལ་ཐིམ་པར་གྱུར་པའོ། དེ་ལ་བདེ་བ་ཆེན་པོའི་ལུས་ལ་གྲུས་
དགོངས་པའི་སྐད་དུ་རྟོགས་པར་བྱའོ། །དེའི་ཕྱིར་སྟོང་པ་དང་སྙིང་རྗེ་
དག་གཅིག་པ་ཉིད་ནི་རང་ལུས་ཏེ། ཟུང་དུ་འཇུག་པའི་ངོ་བོ་དེས་བདེ་
བ་ཆེན་པོའི་ལུས་ཀྱིས་སོ། །གཞོན་ནུ་མ་རྣམ་བརྒྱད་ཅེས་པ་ནི་སངས་
རྒྱས་ཀྱི་དབང་ཕྱུག་ལ་སོགས་པའི་བདེ་བ་ཉམས་སུ་མྱོང་བའོ། །དྷུའི་

• 378 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
རྐང་པས་བཞི་པའི་ཐབས་ཀྱི་རྗེས་སུ་བསྔགས་པ་གསུངས་ཏེ། སྒྲོལ་
ཞེས་བྱ་བ་ལ་སོགས་པ་ནི་ཐབས་ཀྱི་གྲུ་དེས་སྲིད་པའི་རྒྱ་མཚོ་ལས་ནག་
པོ་སྤྱོད་པ་པས་སྒྲོལ་བའོ། །སྒྱུ་མའི་རང་བཞིན་དང་རྨི་ལམ་གྱི་དཔེར་
བྱས་ཏེ། དབུས་སུ་གཟིགས་ནི་ལུས་ལ་མཆོག་ཏུ་དགའ་བ་རང་བྱིན་
གྱིས་བརླབས་པའི་སེམས་ཀྱི། ཆུ་རླབས་ནི་གཡོ་བ་དང་བཅས་པའི་
བདེ་བ་ཟ་བའི་རང་བཞིན་ཞེས་ཏེ། འདིར་ནི་རང་གི་ཚོར་བའང་མི་
དམིགས་པའོ། །དེ་བཞིན་དུ་ཀླུ་སྒྲུབ་ཞབས་ཀྱིས་ཀྱང་རབ་ཏུ་མི་གནས་
པ་གསལ་བ་ལས། ཇི་སྲིད་འགའ་ཞིག་རྣམ་པར་རྟོག །རབ་སྐྱེས་ཡིད་
ནི་སྔང་བྱ་སྟེ། །དེ་སྲིད་དུ་ནི་གཉིས་ཉིད་ཕྱིར། །གང་འདིར་དགའ་བའི་
ངོ་བོ་ཉིད། །མཆོག་ཏུ་བདེ་བར་བྱེད་པའོ། །དེ་ཡང་རྣམ་པར་རྟོག་པ་
ཙམ༑ །གང་ཡང་ཆགས་པ་དང་བྲལ་བའི། །དངོས་པོ་དེ་ཡང་དེ་གཉིས་
ལ༑ །དེ་ཡིས་དངོས་པོར་འཛིན་པའི་ཕྱིར། ། མྱ་ངན་འདའ་བར་མི་
འགྱུར་རོ། །འགའ་ཞིག་ཀྱང་ནི་ཡུལ་ཉིད་ལ། །རྣམ་པར་མི་རྟོག་བདག་
སེམས་ལས། །རྐང་པ་གཉིས་པས་ཕུང་པོ་ཡོངས་སུ་དག་པ་གསུངས་ཏེ།
དེ་བཞིན་གཤེགས་པ་ལྔ་ཞེས་བྱ་བ་ལ་སོགས་པ་ནི་རྣམ་པར་དག་པ་དེ་
དེ་བཞིན་གཤེགས་པ་ལྔའི་བདག་ཉིད་རང་གི་ལུས་མཉན་པར་ཡོངས་་
སུ་ཤེས་པར་བྱའོ། །བདེ་བ་ཆེན་པོའི་གྲུ་བཟུང་ནས། །བདག་ཉིད་ལ་
རང་གིས་བོད་པ་སྟེ། ཀྱེའི་ནག་པོ་སྐྱོད་པའི་ཞབས་སྒྱུ་མའི་དྲྭ་བ་ལྟར་
བྱས་པའི་ཕུང་པོ་དང་ཁམས་ལ་སོགས་པའི་ཡུལ་གྱི་རྒྱ་མཚོ་ད་་་་་་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
329 •
པར་གྱིས་ཤིག་པའོ། །དེ་བཞིན་དུ་སུ་ཏ་ཀེ་ལས་ཀྱང་། ཕུང་པོ་དང་ནི་
ཁམས་དང་དེ་བཞིན་དབང་པོ་རྣམས། །ལྔ་ཉིད་ལྔ་ཉིད་རབ་ཏུ་དབྱེ་
བར་བྱས་པ་ལས། །རེ་རེར་ཡང་ནི་དེ་བཞིན་གཤེགས་པས་བྱིན་གྱིས་
བརླབས༴ །འཁོར་བའི་ལས་རྣམས་གང་ལས་འབྱུང་བ་ཉིད་དུ་འགྱུར། །
རྐང་པ་གསུམ་པས་ཐེ་ཚོམ་མེད་པར་རྟོགས་པར་བྱ་བའི་ཕྱིར་སྒོམ་པ་་་
རྣམ་པར་དག་པར་གསུངས་ཏེ། དྲི་ཞེས་བྱ་བ་ལ་སོགས་པ་ནི་ཕྱི་རོལ་
གྱི་དྲི་དང་། རོ་དང་། རེག་བྱ་ལ་སོགས་པའི་ཡུལ་ལ་ཅི་ལྟ་བ་དེ་བཞིན་
དུ་ཆོས་ཐམས་ཅད་ཀྱི་ངོ་བོ་ཉིད་ཁོང་དུ་ཆུད་པ་དེ་ལས་སོ་སོར་གཉིད་
དང་རྨུགས་པ་དང་བྲལ་བ་དེས་གཉིད་སད་པའི་གནས་སྐབས་སུའང་་
རྨི་ལམ་བཞིན་དུ་སོ་སོར་གསལ་བའོ། །དེ་བཞིན་དུ་མདོ་ལས་ཀྱང་།
གཉིད་ལོག་རབ་ཏུ་སད་དང་དོན་ལ་དབྱེ་བ་མེད། །རྨི་ལམ་འབྲས་བུ་
མངོན་འདོད་ཡང་དག་རྟོག་བྱེད་པ། །ཉིན་དང་མཚན་དུ་རྨི་ལམ་དང་
ལྡན་སྐྱེ་བོ་རྣམས། །རབ་ཏུ་འབད་པ་ཆེན་པོས་ཡུན་ནི་རིང་པོར་
བསྒྲུབ༑ །རྐང་པ་བཞི་པས་ལམ་གྱི་རྗེས་སུ་བསྔགས་པ་གསུངས་ཏེ།
སེམས་ཀྱི་ཞེས་བྱ་བ་ལ་སོགས་པ་ནི་རྣམ་པ་ཐམས་ཅད་དང་ལྡན་པའི་་
སྟོང་པ་ཉིད་ཀྱི་གྲུའི་ལམ་ལ་སེམས་གདོས་པ་འཛིན་པར་ཡང་དག་་་་་་་་
པར་བསྐྱེད་པ་དང་འགྲོགས་ཏེ། ནག་པོ་སྐྱོད་པའི་ཞབས་བདེ་བ་ཆེན་
པོའི་གླིང་དང་མཚུངས་པར་འགྲོ་བར་བྱེད་དོ། །དྷ་ནི་སཱི་ཞེས་བྱ་བའི་
གླུའི་དབྱངས་ཌོམྦི་པའི་ཞབས་ཀྱིའོ། །གདྷཱ་དང་ནི་ཡ་མུ་ན་དབུས་

330 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
གཙང་པོ་འབབས། དེར་ཞུགས་གདོལ་པའི་བུ་མོ་རོལ་པས་སྒྲོལ་བར་
བྱེད༑ སྐྱོད་ཅིག་ཌོམྦི་ཀྱེ་ཡེ་སྐྱོད་ཅིག་ཌོམྦི་ལམ་ནི་དྲང་པོ་ལ། །བླ་མ་
དམ་པའི་ཞབས་ཀྱི་དྲིན་གྱིས་སླར་ཡང་རྒྱལ་བའི་ཕོ་བྲང་འགྲོ། །སྐྱ་བ་
འཛིན་པ་ལྔ་ཡིས་གྲུ་འཛུགས་སྐུལ་བྱེད་གདང་བུ་རྒྱབ་ཏུ་བཅིངས། །
ནམ་མཁའི་ཀོ་བར་ཆུ་ཡིས་བྲན་པས་མཚམས་ནས་ཆུ་ནི་འབྱུང་མི་
འགྱུར༑ །ཟླ་བ་ཉི་མ་གཉིས་ཀྱི་འཁོར་ལོ་སྐྱེད་དང་སྡུད་པ་པུ་ལིནྡནྡྲ། །
གཡོན་དང་གཡས་པ་གཉིས་ཀྱི་ལམ་མི་བསམ་ཞིང་རྒྱུན་མི་འཆད་པར་
འབབས༑ །ཌོམྦི་འགྲོན་བུ་མི་ལེན་རང་གི་འདོད་པས་ཕ་རོལ་སྒྲོལ་བར་
བྱེད༑།གང་ཞིག་དེ་ལ་ཞུགས་ནས་བགྲོད་མི་ཤེས་པ་ཕན་ཚུན་ངོགས་སུ་
འབྱིང༌༑ །དེ་ལ་དེ་ལྟ་བུའི་དོན་མཆོག་གི་སྙིང་རྗེས་སླར་ཡང་གྲུབ་པའི་
སློབ་དཔོན་ཌོམྦི་པས་གྲུས་བགྲོད་པ་དགོངས་པའི་སྐད་ཀྱིས་གསུངས་་་
ཏེ༑ གངྒཱ་ཞེས་བྱ་བ་ལ་སོགས་པ་ནི། གངྒཱ་དང་ནི་ཡ་མུ་ན་དགོངས་པའི་
སྐད་ཀྱིས་ཟླ་བ་དང་ཉི་མའི་སྣང་བ་གཟུང་བ་དང་འཛིན་པ་སྟེ། །གང་
གིས་ཁུ་བའི་རྩ་ལས་ཁྱད་པར་གྱི་དགའ་བ་ཨ་ཝ་དྷཱུ་ཏཱི འི་དབུས་སུ་་་་་་་་
འཇུག་པའོ། །།དེའི་ཕྱིར་དེ་ཉིད་གྲུ་དགོངས་པའི་སྐད་དུ་རྟོགས་པར་
བྱའོ༑།དེ་ལ་གནས་པའི་ལྷན་ཅིག་སྐྱེས་པའི་ཆང་གི་བཏུང་བ་ནི་གདོལ་
པའི་བུ་མོ་གཡུང་མོ་བདག་མེད་མས་འཁོར་བའི་གྲུ་ལ་རྣལ་འབྱོར་གྱི་་་
དབང་ཕྱུག་ཕ་རོལ་ཏུ་སྒྲོལ་བར་བྱེད་པའོ། །བརྟན་པའི་རྐང་པས་རྐྱེན་
གྱིས་ཡང་དག་པར་མཐོང་བ་ལས་དགེ་བ་ལ་གོམས་པར་བྱེད་པ་སྟེ།

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
331 :
སྐྱོད་ཅིག་ཅེས་བྱ་བ་ལ་སོགས་པ་ནི་ལྷན་ཅིག་སྐྱེས་པས་སྦྱང་བའི་ཁྱད་་
པར་གྱི་དགའ་བའི་གྲུའི་ལམ་ཐོབ་པར་གྱུར་ནས། ཟས་དང་སྐོམ་ལ་
ཁྱོད་ཆགས་སམ། །ཀྱེའི་ཌོམྦི་ཞེས་བདག་ཉིད་ལ་བོད་པར་བྱེད་དེ།
ཅིའི་ཕྱིར་ཡུན་རིང་སྡོད་པར་བྱེད་དོ། །བླ་མ་དམ་པའི་དྲན་གྱིས་རྒྱུན་
མི་འཆད་པར་གོམས་པར་བྱེད་པས། སླར་ཡང་རྒྱལ་བའི་ཕོ་བྲང་བདེ་
བ་ཆེན་པོའི་གྲོང་ཁྱེར་དང་ཤིན་ཏུ་ཉེ་བར་གནས་པའོ། །དེ་བཞིན་ཉིད་
ཀྱི་རྗེས་སུ་སེམས་པས་རྒྱུན་མི་འཆད་པར་བགྲོད་ཅིང་གོམས་པར་་་་་་་་
བྱའོ༑ །རྐང་པ་གཉིས་པས་གོམས་པའི་རྗེས་སུ་བསྔགས་པ་གསུངས་ཏེ།
ལྔ་ཞེས་བྱ་བ་ལ་སོགས་པའི་སྐྱ་བ་འཛིན་པ་ནི་རིམ་པ་ལྔའི་མན་ངག་་་་
བླངས་ནས་གདང་བུ་ནི། ནོར་བུའི་རྩ་བར་གྱུར་པ་དེ་ཉིད་བྱང་ཆུབ་ཀྱི་
སེམས་ལྷན་ཅིག་སྐྱེས་པའི་དགའ་བས་རྣམ་པར་བཟུང་སྟེ། དྲི་མ་མེད་
པ་བརྒྱས་འཁོར་ལོའི་ཕྱོགས་སུ་འབབས་པར་བྱའོ། །ནམ་མཁའི་ཀོ་བ་
ནི་དབང་བཞི་པས་དབང་བསྐུར་བ་དང་ལྡན་པའི་རྣལ་འབྱོར་གྱི་་་་་་་
དབང་ཕྱུག་གི་ལུས་ལ། ཆུ་ནི་ཡུལ་ལ་གཡོ་བ་མི་འཇུག་པའོ། །རྐང་པ་
གསུམ་པས་གོམས་པའི་ཁྱད་པར་ལས་སྣང་བ་གསུམ་འག་་པ་་་་་་་་་་
གསུངས་ཏེ། འཁོར་བ་སྐྱེད་པ་དང་སྡུད་པའི་བྱེད་པ་པོའོ། །ཆོས་
ཐམས་ཅད་དམིགས་པ་མེད་པའི་རྒྱ་མཚོ་ལ་འགྲོ་བ་ནི་གཡས་གཡོན་་་་
དང་མདུན་རྒྱབ་ཏུ་མི་བལྟ་བ་ཞེས་སོ། །ཀྱེའི་ཌོམྦི་རང་གི་འདུན་པས་
མཚན་ཉིད་དང་བྲལ་བས་རྣམ་པར་སྦྱངས་པའི་བྱང་ཆུབ་ཀྱི་སེམས་ཀྱི་

332 . ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
གྲུ་ལ་གོམས་པར་བྱའོ། །རྐང་པ་བཞི་པས་བདག་མེད་པའི་ཆོས་ཀྱི་རྗེས་
སུ་བསྔགས་པ་གསུངས་ཏེ། འགྲོན་བུ་ཞེས་བྱ་བ་ལ་སོགས་པ་ནི་ཕྱི་རོལ་
དུ་ཕན་ཚུན་དུ་སྒྲོལ་བར་བྱེད་པ་ལ་གྲུ་གླ་འགྲོན་བུ་ལ་སོགས་པ་ལེན་་་་་
པར་བྱེད་པའོ། །དེ་ཁོ་ན་ཉིད་ལ་གཟུང་བ་དང་འཛིན་པ་དེས་བཅོམ་
ལྡན་འདས་མ་བདག་མེད་མ་དེ་མི་ལེན་པའོ། །ཤེས་པ་ཙམ་དུ་གཟུང་
བ་དེས་སྲིད་པའི་རྒྱ་མཚོ་ལས་ཕ་རོལ་ཏུ་བྱེད་པའོ། །བདག་མེད་མའི་
ཆོས་ལ་འདྲིས་པ་མེད་པར་ཕྱིའི་བསྟན་བཅོས་ཀྱིས་ང་རྒྱལ་ཅ་གྱི་་་་་་
རྣལ་འབྱོར་པ་གང་ཞིག་དེ་རྣམས་ཀྱང་ལུས་ཀྱི་ངོགས་སུ་འཁྱམས་པར་
འགྱུར་ཏེ། མི་ཤེས་པའི་བྱིས་པ་རྣམས་ངོགས་སུ་འབྱིན་པར་འགྱུར་རོ། །
དགའ་བར་བྱེད་པ་ཞེས་བྱ་བའི་གླུའི་དབྱངས་ཤཱནྟི་པའི་ཞབས་ཀྱིའོ། །
རང་རིག་རང་བཞིན་རྣམ་དཔྱོད་པ། །མཚན་ཉིད་མེད་ལ་མཚོན་དུ་
མེད༑།གང་གང་ལམ་ནི་དྲང་པོར་སོང་། །དེ་ཡི་ལམ་ནི་གཞན་དུ་སོང་༎
ལུས་ཀྱི་ངོ་བོ་མི་ཤེས་པ། །རྨོངས་པའི་ལམ་དྲང་འཁོར་བ་པ། །སྐྲ་རྩེ་
ཏིལ་འབྲུ་གཅིག་མ་ཡོ། །རྒྱལ་པོ་ཡི་ནི་གསེར་ལམ་ལོག །སྒྱུ་མ་ལ་རྨོངས་
རྒྱ་མཚོ་ཡི། །མཐའ་དང་གཏིང་ཉིད་མི་རྟོགས་པའི། །མངོན་དུ་གྲུ་སྐྱ་
རྫས་མི་ཐོག །འཁྲུལ་པ་མགོན་ལ་ཅིས་མི་འདྲི། །སྟོང་པའི་ལམ་དུ་
མཚན་མ་མཐོང༌། །འཁྲུལ་པའི་བག་ཆགས་ཀྱིས་མི་འགྲོ། །འདི་ཡིས་
དངོས་གྲུབ་ཆེན་པོ་བརྒྱད། །དྲང་པོའི་ལམ་དུ་འགྲོ་བས་འགྲུབ། །ལྷོ་
བྱང་གཉིས་ཀྱི་ལམ་འཕྲང་སྤང་། །ཤཱནྟིས་ཉེར་སྡུད་གསལ་བར་སྨྲས། །

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
« 333 •
ཁྲལ་ས་ཤོ་གམ་མའགོག་མེད་པའི། །མིག་གིས་ཤེས་པའི་ལམ་ལ་འགྲོ། །
ཤིན་ཏུ་མཆོག་ཏུ་དགའ་བ་ཉིད་ཀྱི་ཤཱནྟི་པས་དེ་ལྟ་བུའི་དོན་གསལ་་་་་
བར་མཛད་དོ། །རང་རིག་ཅེས་བྱ་བ་ལ་སོགས་པ་ནི་ཡང་དག་པར་རྡོ་
རྗེ་དང་ཆུ་སྐྱེས་མཉམ་དུ་སྦྱོར་བ་ལས་རང་གིས་ཡང་དག་པར་རིག་པ་་
ནི་ཉམས་སུ་མྱོང་བའི་རང་བཞིན་གྱིས་གྲུབ་པའི་སློབ་དཔོན་ཤཱནྟི་པས་
མཚན་ཉིད་མེད་པ་ལ་སོགས་པ་ནི་རྣམ་པར་དཔྱོད་པ་དང་། རྣམ་པར་
རྟོག་པར་མ་སོང་བའོ། །གང་ཡང་འདས་པའི་རྣལ་འབྱོར་གྱི་དབང་
ཕྱུག་རྣམས་ཀྱང་འདིས་ཁྱད་པར་གྱི་དགའ་བ་ཨ་ཝ་དྷཱུ་ཏཱི འི་ལམ་་་་་་་་་
མཆོག་ཏུ་གྱུར་པས། དེ་རྣམས་ཀྱིས་ཀྱང་ཕྱིར་མི་ལྡོག་པ་བདེ་བ་ཆེན་
པོའི་ས་འཁོར་ལོའི་རྫིང་བུའི་ཚལ་དུ་སྦྱོར་བའོ། །དེ་བཞིན་དུ་ར་ཏི་
བཛྲས་ཀྱང་། ཐེག་པ་ཆེན་པོ་ཆེར་འབྱུང་བའི། །ལམ་མཆོག་འདི་ནི་
དཔལ་དང་ལྡན། །གང་གིས་ཁྱེད་རྣམས་འགྲོར་འགྱུར་བར། །དེ་བཞིན་
གཤེགས་པ་ཉིད་དུ་འགྱུར། །ཞེས་སོ། །བརྟན་པའི་རྐང་པས་དེ་ཁོ་ན་
ཉིད་ཀྱི་དོན་བརྟན་པར་བྱེད་དོ། །ལུས་ཞེས་བྱ་བ་ལ་སོགས་པ་ནི་ཀུ་ལ་
སྟེ། རང་གི་ལུས་ལ་ཀྱེའི་རྨོངས་པ་བྱིས་པའི་རྣལ་འབྱོར་པ་འདིར་ཁྱད་
པར་གྱི་དགའ་བའི་ཐབས་ལམ་སྤངས་ནས། ལམ་གཞན་གྱི་སྡོམ་པས་
མངོན་པར་བདེ་བར་འགྱུར་བ་ཡིན་ནོ། །དེ་བཞིན་དུ་ར་ཏི་བཛྲས་
ཀྱང་༑ །ཐབས་གཞན་གྱིས་ནི་སངས་རྒྱས་མིན། །དག་པ་འདི་ནི་འགྲོ་
བའི་བདག །ཅེས་སོ། །དེ་ནས་རྡོ་རྗེའི་ལམ་གཡོན་དང་གཡས་སུ་སྐྲའི་

• 334 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
རྩེ་མོ་ཙམ་ལ་སོགས་པའི་རྣམ་པར་རྟོག་པའང་མི་བྱའོ། །ཀྱེའི་བྱིས་པའི་
རྣལ་འབྱོར་པ། ཇི་ལྟར་འཁོར་ལོས་སྒྱུར་བའི་རྒྱལ་པོ་གསེར་གྱི་ལམ་
བཟུང་ནས་སྐྱེད་མོས་ཚལ་དུ་རོལ་རྩེད་ལ་འཇུག་པ་ལྟར། འདིར་ཡང་
རྣལ་འབྱོར་གྱི་དབང་ཕྱུག་ཀྱང་ཨ་ཝ་དྷཱུ་ཏཱི འི་ལམ་གྱི་རོལ་རྩེད་ཀྱིས་་་་་་་
བདེ་བ་ཆེན་པོའི་འཁོར་ལོའི་ཆུ་སྐྱེས་ཀྱི་སྐྱེད་མོས་ཚལ་དུ་འཇུག་པར་་་
བྱེད་དོ། །དེ་བཞིན་དུ་བི་རཱུ་པའི་ཞབས་ཀྱིས་ཀྱང༌། ཉི་ཟླར་འགྲོ་བ་
གཞོམ་པའི་ཕྱིར། །རྟག་ཏུ་རྡོ་རྗེ་བསླང་བར་བྱ། །གཞན་དུ་ན་ནི་ཀུན་
སྤངས་འཆར། །སྲོག་གི་རླུང་ནི་འདུག་པ་མེད། །བྱིས་པའི་རྣལ་འབྱོར་
པའི་དབང་དུ་བྱས་ནས་རྐང་པ་གཉིས་པ་གསུངས་ཏེ། སྒྱུ་མ་ལ་རྨོངས་
རྒྱ་མཚོ་ཡི། ཞེས་བྱ་བ་ལ་སོགས་པའི་སྒྱུ་མ་ནི་ཤེས་རབ་ཏུ་བརྗོད་དེ།
དེ་ལ་མངོན་པར་ཆགས་པ་ནི་རྨོངས་པའོ། །དེ་ཉིད་རྒྱ་མཚོ་ཆེན་པོ་
དེའི་མཐའི་ཚད་བྱིས་པའི་རྣལ་འབྱོར་པས་མི་ཤེས་སོ། །དེ་ནས་དེ་ལ་
བླ་མ་དམ་པའི་གསུང་གི་གྲུ་སྐྱ་རྣམ་པར་སྤངས་ནས་གཞན་གྱི་གྲུའི་་་་་་
ཐབས་ཀྱང་མེད་དེ། ཀྱེའི་བྱིས་པའི་རྣལ་འབྱོར་པ། བླ་མ་དམ་པའི་
མགོན་ལ་ཅིའི་ཕྱིར་འཁྲུལ་པ་འདྲི་བར་མི་བྱེད། དེའི་འཁྲུལ་པའི་
མཐའ་རྣམ་པར་སྤངས་ནས་དཔལ་གྱི་བླ་མའི་ཞལ་ལས་བཞི་པའི་་་་་་་་་་་
དགའ་བའི་ཐབས་བླངས་ནས། ཁོ དེའི་སྒྱུ་མ་ལ་རྨོངས་པ་རྒྱ་མཚོའི་
མཐའི་ཚད་ངོ་བོ་ཉིད་དུ་བྱའོ། །དེ་བཞིན་དུ་བླ་ན་མེད་པའི་མཚམས་
སྦྱོར་ལས་ཀྱང་། སྒྱུ་མའི་ངེས་པ་ཐམས་ཅད་ལས། །བུད་མེད་སྒྱུ་མ་ཁྱད་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
• 335 +
པར་འཕགས། །ཡེ་ཤེས་གསུམ་གྱིས་རབ་དབྱེ་འདི། །འདི་ཉིད་ལ་ནི་
གསལ་བར་མཚོན། །རྐང་པ་གསུམ་པས་ལམ་གྱི་ཆེ་བའི་བདག་ཉིད་
གསུངས་ཏེ། སྟོང་པ་ཞེས་བྱ་བ་ལ་སོགས་པ་ནི་འདིར་ཡང་ལམ་ཐོབ་
ནས་འོད་གསལ་སྟོང་པ་ཉིད་དུ་བྱ་སྟེ། ཆད་པར་ཐལ་བའི་འཁྲུལ་བར་
མི་བྱའོ། །ཀྱེ་ཡི་རྨོངས་པ་འདིར་དེ་ཉིད་འོད་གསལ་བས་ཀྱང་སྦྱངས་
ཤིང་༑ རང་བྱིན་གྱིས་བརླབས་པའི་སེམས་ལ་སྒོམ་པ་པོས་སླར་ཡང་
དངོས་གྲུབ་བརྒྱད་ངེས་པར་འཐོབ་པར་འགྱུར་རོ། །དེ་བཞིན་དུ་ལུང་
ལས་ཀྱང་། ལྷན་སྐྱེས་ཡེ་ཤེས་མེ་ཡིས་ནི། །སྒྱུ་མའི་གྲོང་ཁྱེར་རབ་དགའ་
བསྲེགས༑ །རྟག་ཏུ་སྟོང་ཉིད་མཐོང་བ་ཡིས། །རྣལ་འབྱོར་པ་ནི་ལྷ་མིག་
ཉིད།༑ །རྐང་པ་བཞི་པས་དེ་ཉིད་རྒྱས་པར་བཤད་པ་གསུངས་ཏེ། བྱང་
ཆུབ་ཅེས་བྱ་བ་ལ་སོགས་པ་ནི་གྲུབ་པའི་སློབ་དཔོན་ཤཱནྟི་པས་ལྷོ་བྱང་་
གི་སྣང་བ་གཉིས་ཡོངས་སུ་སྡུད་པ་གསལ་བར་བྱས་ནས། ཡུལ་གྱི་
དངོས་པོ་ཉེ་བར་སྡུད་པར་བྱེད་དོ། །འདི་ཡོངས་སུ་དག་པའི་ཨ་ཝ་དྷཱུ་
ཏཱིར་ཁྱད་པར་གྱི་དགའ་བའི་ལམ་གྱིས་འགྲོ་བར་གྱུར་པ་ལ་འག་་་་་་་་
དང་༑ ཁྲལ་ས་དང་། ཤོ་གམ་དང༌། འཕྲང་ལ་སོགས་པའི་འཇིགས་པ་
མེད་ཅིང་། རྩ་དང་། ཚེར་མ་དང་། དོང་ལ་སོགས་པའི་བར་ཆད་མེད་
པའོ༑ །དེ་ནས་མིག་ཟིམ་བུར་མི་གཡོ་བའི་མིག་ཟུང་གིས་ཡང་དག་པར་
མཐོང་སྟེ། དེ་བཞིན་དུ་ལུང་ལས་ཀྱང་། མིག་ནི་གཡོ་བ་མེད་བྱས་ཏེ། །
མགོ་ནི་ཅུང་ཟད་སྨད་བྱས་ནས། །སེམས་ཉིད་བརླན་པའི་སེམས་ཀྱིས་

- 336 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ནི༑ །སྟོང་ཉིད་སྟོང་པར་མིག་གིས་མཐོང༌། །རྔ་བོ་ཆེ་ཞེས་བྱ་བའི་གླུའི་
དབྱངས་ས་འཛིན་ཞབས་ཀྱིའོ། །རྣམ་གསུམ་སྦྱོར་ཞིང་གཞོམ་མེད་སྒྲ་
ནི་རབ་འཇིགས་གླང་ཆེན་སྒྲོགས། །དེ་ཐོས་བདུད་རྣམས་སྐྲག་བྱེད་ཀྱེ་
མ་ཡུལ་གྱི་དཀྱིལ་འཁོར་ཐམས་ཅད་འཇོམས། །སེམས་ཉིད་མྱོས་པར་
གྱུར་པའི་གླང་ཆེན་དབང་པོ་རྒྱུག །རྒྱུན་མི་འཆད་པར་ནམ་མཁའི་
ཕྱོགས་སུ་ཉི་ཟླ་འཁོར། །དགེ་སྡིག་གཉིས་ཀྱི་ལྕགས་སྒྲོག་འཐེན་ནས་ཀ་
བའི་གནས་སུ་ཉེད་པར་བྱེད། །ནམ་མཁར་གཞོམ་མེད་སྒྲ་རུ་གྱུར་ནས་
སེམས་ནི་མྱ་ངན་འདས་པར་ཞུགས། །བཅུད་ཆེན་བཏུང་མྱོས་ཁམས་
གསུམ་མ་ལུས་བཏང་སྙོམས་པ། །ཡུལ་ལྔ་འདྲེན་བྱེད་གང་ལ་གང་
དུའ ང་མི་མཐུན་ཕྱོགས་མི་མཐོང་། །མི་བཟད་ཉི་མས་རབ་ཏུ་གདུངས་
པས་ནམ་མཁའི་འཁོར་སར་འགྲོ་ཞིང་སླེབ། །མ་ཧེནྡྲ་ཡིས་སྨྲས་པ་འདི་
ལ་བྱིན་ཏེ་ཅི་ཡང་ངས་མ་མཐོང་། །ཡེ་ཤེས་ཀྱི་བཏུང་བས་རབ་ཏུ་མྱོས་
པའི་གྲུབ་པའི་སློབ་དཔོན་ས་འཛིན་ཞབས་ཀྱི་ཐུགས་ཉིད་གླང་པོ་ཆེའི་
དབང་པོ་དགོངས་པའི་སྐད་ཀྱིས་དེ་ཁོ་ན་ཉིད་ཀྱི་དོན་རྟོགས་པར་བྱ་་་
བའི་ཕྱིར་རྣམ་གསུམ་ནི་སྐུའི་དགའ་བ་ལ་སོགས་པ་སྟེ། དེ་ལ་དབྱེར་
མེད་པ་ཉེ་བར་སྤྱོད་པ་བཟུང་ནས་ཡེ་ཤེས་ཀྱི་བཏུང་བས་མྱོས་པ་ནི་་་་་
ཐོབ་པའོ། །དཔལ་གསང་བ་འདུས་པ་ལས།དེ་བཞིན་དུའང་སྐུའི་རྣམ་
པས་ཐུགས་ལ། ཐུགས་ཀྱི་རྣམ་པས་སྐུ་ལ། ཐུགས་ལ་གསུང་གིས་རབ་
ཏུ་བརྗོད་པར་གསུངས་སོ། །དེའི་གནས་ལ་ཡེ་ཤེས་ཀྱི་སྦྲང་རྩིའི་བཏུང་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 337 •
བས་རབ་ཏུ་དགྱེས་པའི་གྲུབ་པའི་སློབ་དཔོན་ས་འཛིན་ཞབས་ཀྱི་་་་་་་་
ཐུགས་ཉིད་གླང་པོ་ཆེའི་དབང་པོའོ། །གཞོམ་དུ་མེད་པ་ཞེས་བྱ་བ་ནི་
སྟོང་པ་ཉིད་ཀྱི་སྒྲའོ། །རབ་ཏུ་འཇིགས་ཤིང་སྐྲག་པ་ནི་སྟོང་པ་ཉིད་ཀྱི་
གདངས་ཐོབ་ནས་མགྲིན་པར་སྒྲོགས་པར་བྱེད་དོ། །དེ་ལ་གཞོམ་དུ་
མེད་པའི་སྒྲ་ཐོས་ནས་འཁོར་བ་སྐྲག་པར་བྱེད་པར་གློ་བུར་གྱི་ཕུང་པོ་་
དང་ཉོན་མོངས་པ་ལ་སོགས་པའི་བདུད་རྣམས་འཇོམས་པར་བྱེད་་་་་་
པའོ།༑ །དེ་བཞིན་དུ་ར་ཏི་བཛྲས་ཀྱང༌། གསང་སྔགས་སྦྱོར་བ་མཉམ་
མེད་པ། །གང་གིས་ཤཱཀྱ་སེང་གེ་སོགས། །མཁས་རྣམས་ཀྱིས་ནི་བདུད་
ཀྱི་སྡེ། །མི་བཟད་ཆེན་པོའི་སྟོབས་ཆེན་བཅོམ། །བརྟན་པའི་རྐང་པས་
དེའི་ཤིན་ཏུ་དགའ་བས་རབ་ཏུ་ཚིམ་པ་གསལ་བར་གསུངས་ཏེ། མྱོས་
པར་གྱུར་པ་ཞེས་བྱ་བ་ལ་སོགས་པ་ནི་དེ་ཁོ་ན་ཉིད་ཀྱིས་མྱོས་པའི་་་་་་་
ཕྱིར་སེམས་ནི་གླང་པོ་ཆེའི་དབང་པོའོ། །ཉི་མ་དང་ཟླ་བ་ཉིན་མོ་དང་
མཚན་མོའི་རྣམ་པར་རྟོག་པ་བཤིག་ནས་ནམ་མཁའི་མན་ངག་ལ་བཞི་
པའི་དགའ་བའི་མན་ངག་བླངས་ནས་རྒྱུག་པར་བྱེད་པ་ནི་བདེ་བ་་་་་་་
ཆེན་པོའི་རྫིང་བུ་རྒྱུན་མི་འཆད་པའོ། །རྐང་པ་གཉིས་པས་དེ་ཁོ་ན་
ཉིད་གསལ་བར་གསུངས་ཏེ། དགེ་སྡིག་ཅེས་བྱ་བ་ལ་སོགས་པ་ནི་སྡིག་
པ་དང་བསོད་ནམས་དག་འཁོར་བའི་ཞགས་པ་གཉིས་པོ་འགོག་པའི་་
ཕྱིར༑ ཀ་བ་ཞེས་པ་ནི་མ་རིག་པའི་ཀ་བ་འཇོམས་པའོ། །ནམ་མཁར་ཊ་
གེ་ཞེས་པ་ནི་གཞོམ་དུ་མེད་པའི་སྒྲས་བསྐུལ་བར་གྱུར་པས་དེ་ཉིད་་་་་་

338 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
སེམས་ཀྱི་གླང་པོ་ཆེའི་དབང་པོ་མྱ་ངན་ལས་འདས་པའི་མཚོའི་ཚལ་་་་
དུ་འགྲོ་བའོ། །དེ་བཞིན་དུ་ནག་པོ་སྤྱོད་པའི་ཞབས་ཀྱིས་ཀྱང༌། ས་ཆུ་
ཞེས་བྱ་བ་ལ་སོགས་པ་གསུངས་སོ། །རྐང་པ་གསུམ་པས་རང་གི་སེམས་
དང་གཉིས་སུ་བྱར་མེད་པ་གསུངས་ཏེ། བཅུད་ཆེན་ཞེས་བྱ་བ་ལ་
སོགས་པ་ནི་དངོས་པོ་དང་དངོས་པོ་མེད་པ་དག་གཅིག་པའི་གཟུང་་་་་
བ་ལ་རྣམ་པར་རྟོག་པར་མི་བྱའོ། །དེའི་ཡུལ་ལྔ་རྣམས་ཀྱི་འདྲེན་པ་
ཉིད་ཀྱིས་དེ་ཉིད་དྲུག་པ་རྡོ་རྗེ་འཛིན་པ་ཆེན་པོའོ། །སླར་ཡང་ཉོན་
མོངས་པའི་མི་མཐུན་ཕྱོགས་བྱེད་པ་མི་མཐོང་བའོ། །རྐང་པ་བཞི་པས་
རྣམ་པར་མི་རྟོག་པ་རབ་ཏུ་རྟོགས་པར་བྱ་བའི་ཕྱིར་གསུངས་ཏེ། མི་
བཟད་ཉི་མ་ཞེས་བྱ་བ་ལ་སོགས་པ་ནི་བདེ་བ་ཆེན་པོའི་འདོད་ཆགས་་
ཀྱི་མེས་བསྐུལ་བར་གྱུར་ནས། དེ་ཉིད་སེམས་ཀྱི་གླང་པོ་ཆེའི་དབང་པོ་
ནམ་མཁར་འཁོར་བ་ནི་བདེ་བ་ཆེན་པོའི་འཁོར་ལོའི་རྫིང་བུར་འགྲོ་་་་
ཞིང་ཐོབ་པར་གྲུབ་པའོ། །སློབ་དཔོན་ས་འཛིན་ཞབས་ཀྱིས་དེ་བཞིན་
ཉིད་དུ་གསུངས་སོ། །འདི་ལ་བྱིན་པ་ནི་བདག་གིས་འདིའི་ངོ་བོ་ཉིད་
ཅིར་ཡང་མ་མཐོང་བ་སྟེ། རྣམ་པར་མི་རྟོག་པའོ། །དེ་བཞིན་དུ་ལུང་
ལས་ཀྱང༌། ཇི་སྲིད་ཇི་སྙེད་རྣམ་རྟོག་པ། །དེ་སྙེད་ཐམས་ཅད་རྫུན་པ་
སྟེ༑ །བདེན་པ་དེ་ཉིད་དེ་བཞིན་འགྱུར།།དེ་ཉིད་རྣམ་པར་མི་རྟོག་པ།།
ཞེས་སོ། །པ་ཊ་ཧ་མཉྫ་རཱའི་གླུའི་དབྱངས་པི་ཝང་ཞབས་ཀྱིའོ། །ཉི་མའི་
ཀུ་བ་ཟླ་བས་རྒྱུད་ལ་སྦྱར། །གཞོམ་མེད་དབྱིག་དྲངས་ཨ་ཝ་དྷཱུ་ཏཱིར་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
339 +
བྱས༑ །ཀྱེའི་གྲོགས་ཧེ་རུ་ཀ་ཡི་པི་ཝང་སྒྲོགས། །རྒྱུད་ཀྱི་སྒྲ་ཉིད་སྙིང་རྗེ་
སྒྲོགས་པ་ཅན། །ཨཱ་ལི་ཀཱ་ལི་གཉིས་ཀྱིས་གཉའ་ནོན་ཤེས། །གཟའ་
མཆོག་རོ་མཉམ་མཚམས་རྣམས་བརྩི་བྱས་ནས། །གང་ལ་ཤིང་དང་
ཤིང་བུ་བསྣན་གྱུར་ན། །དེ་ཚེ་རྒྱུད་ཀྱི་སྒྲ་ཡིས་ཀུན་ཏུ་ཁྱབ། །རྒྱལ་པོ་
གར་བྱེད་ལྷ་མོ་གླུ་ལེན་བྱེད། ་།སངས་རྒྱས་གར་ནི་ཁྱད་པར་ཉིད་དུ་
དཀའ༑ །དེ་ཁོ་ན་ཉིད་ཀྱི་དོན་ཧེ་རུ་ཀའི་དོན་རྟོགས་པའི་པི་ཝང་
ཞབས་ཀྱིས་པི་ཝང་གི་སྒྲའི་སྒོ་ནས་རབ་ཏུ་རྟོགས་པར་བྱ་བའི་ཕྱིར་ཉི་་
མ་ཞེས་བྱ་བ་ལ་སོགས་པ་ལ། ཉི་མའི་སྣང་བ་ཀུ་བའི་རྣམ་པར་བལྟས་
ནས༑ ཟླ་བའི་སྣང་བས་རྒྱུད་དུ་བྱས་ཏེ། ཡུལ་གྱི་འཁོར་ལོ་ཅན་ཨ་ཝ་དྷུ་
ཏཱིར་ལྷན་ཅིག་བྱས་ནས། གཞོམ་དུ་མེད་པའི་སྒྲ་དབྱིག་པ་ལ་སྦྱར་ཏེ།
ཀྱེའི་གྲོགས་མོ་བདག་མེད་མ་པི་ཝང་ཞབས་ཀྱིས་པི་ཝང་གི་སྒོ་ནས་་་་་
དཔལ་ཧེ་རུ་ཀའི་ཡི་གེ་བཞི་པོའི་དོན་གཞོམ་དུ་མེད་པའི་སྒྲ་དབྱངས་་་
སུ་བརྗོད་དོ། །དེའི་ཕྱིར་སྟོང་པ་ཉིད་ཀྱི་སྒྲའི་དགོངས་པའི་སྐད་ཀྱིས་
འོད་གསལ་བ་ནི་གཞོམ་དུ་མེད་པའི་གཟུགས་སོ། །དེ་ཉིད་སྲིད་པ་ལས་
རྣམ་པར་གྲོལ་བར་བྱེད་པ་སྟེ། སྲིད་པར་འཆིང་བར་བྱེད་པ་ནི་མ་ཡིན་
ནོ༑ །དེ་བཞིན་དུ་དགྱེས་པའི་རྡོ་རྗེ་ལས་ཀྱང་། དངོས་པོར་འཆིང་བ་
གསད་པར་བྱ། །ཞེས་བྱ་བ་ལ་སོགས་པ་གསུངས་ཏེ། དེ་བཞིན་དུ་གླུའི་
དབྱངས་གཞན་ལས་ཀྱང་། སྲིད་པ་ཟ་ཡིས་འཆིང་བ་མ་ཡིན་གློ་བུར་ཡ་
མཚན་ཅན། །གང་གི་འཇིག་རྟེན་འཆིང་ཡང་རྣལ་འབྱོར་དེ་ཡིས་གྲོལ་

• 340 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
བའང་བྱེད། །རྐང་པ་གཉིས་པས་དེའི་དོན་བསྟན་པར་བྱེད་དེ། ཨཱ་ལི་
ཞེས་བྱ་བ་ལ་སོགས་པ་ལ་ཨཱ་ལི་དང་ཀཱ་ལིའི་ཡི་གེ་རྣམས་ཀྱི་ནང་ནས་་་
སྙིང་པོའི་ཡི་གེ་ཨ་ཡིན་ཏེ། དེ་བཞིན་དུ་མཚན་ཡང་དག་པར་བརྗོད་པ་
ལས་ཀྱང་། ཨ་ནི་ཡིག་འབྲུ་ཀུན་གྱི་མཆོག །ཅེས་པས་དེ་ལ་མི་འགྱུར་
བའི་ངོ་བོ་ཉིད་རྟོགས་པས་གཟའ་མཆོག་ནི་སེམས་ཀྱི་རྒྱལ་པོས་ཉེས་་་་
པའི་མཚམས་ཀྱི་བུ་ག་བརྩིས་ནས། །དེ་ཉིད་པི་ཝང་ཞབས་ཀྱིས་དེ་ཁོ་
ན་ཉིད་ཀྱི་དོན་གྱི་སྒྲའི་སྒོ་ནས་རྟོགས་པར་བྱ་བའི་ཕྱིར་གསུངས་སོ། །
དེ་བཞིན་དུ་ལུང་ལས་ཀྱང་། རགས་པར་སྒྲ་ཡི་དངོས་པོར་གསུངས། །
དེ་བཞིན་ཕྲ་མོར་སེམས་དངོས་ཏེ། །སེམས་ཉིད་དང་བྲལ་གང་ཡིན་པ།།
དེ་ཉིད་རྣལ་འབྱོར་མི་བཟད་གནས། །རྐང་པ་གསུམ་པས་ངོ་བོ་ཉིད་ཀྱི་
རང་བཞིན་གསུངས་ཏེ། ཀཱ་ལི་ཞེས་བྱ་བ་ལ་སོགས་པའི་སྣའི་ཤིང་ནི་
སེམས་ཏེ། །སེམས་ནི་རྔ་མོར་རྟོགས་པར་བྱའོ། །ཤིང་བུ་ནི་ཕྲ་བ་སྟེ།
སྙིང་རྗེ་གཞོམ་དུ་མེད་པའི་ཆ་འོད་གསལ་དུ་རྟོགས་པར་བྱའོ། །གང་ལ་
མཚན་ཉིད་དང་བྲལ་བའི་དུས་སུ་སེམས་ཀྱི་རྔ་མོ་དེས་འོད་གསལ་་་་་་་་
འདྲེན་པས་ན་བསྣན་པས་གྱུར་པ་ནི་ཀུན་ཏུ་འགྲོ་བས། དེའི་ཚེ་རྩ་སུམ་
ཅུ་སོ་གཉིས་ལྷའི་གཟུགས་སོ། །སྒྲ་ཞེས་པ་ནི་གཞོམ་དུ་མེད་པ་བདག་
མེད་མའི་ཡེ་ཤེས་ཀྱིས་ཐབས་དང་ཤེས་རབ་ཀྱི་བདག་ཉིད་དངོས་པོ་་་་
དང་དངོས་པོ་མེད་པ་ལ་ཁྱབ་པ་ཞེས་སོ། །དེ་བཞིན་དུ་དཔལ་ས་ར་
ཧའི་ཞབས་ཀྱིས་ཀྱང་། དེ་ལ་དེ་ཉིད་ཅེས་བྱ་བ་ལ་སོགས་པ་གསུངས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
* 341 *
།རྐང་པ་བཞི་པས་འབྲས་བུ་ཐོབ་པའི་དགའ་བས་རྡོ་རྗེའི་རྐང་
སྟབས་ཀྱིས་གར་བྱེད་པ་ཞེས་སོ། །གར་ཞེས་བྱ་བ་ལ་སོགས་པ་ནི་པི་
ཝང་ཞབས་ཏེ། རྡོ་རྗེ་འཛིན་པའི་གོ་འཕང་གི་གར་བྱེད་པའོ། །དེ་
རྣམས་ཀྱི་ལྷ་མོ་ནི་རྣལ་འབྱོར་མ་བདག་མེད་མ་ལ་སོགས་པས་རྡོ་རྗེའི་་
གླུས་བཀྲ་ཤིས་པར་བྱེད་པའོ། །དེའི་ཕྱིར་སངས་རྒྱས་ཀྱི་གར་ནི་ཁྱད་
པར་འཕགས་ཤིང་ལྷག་པའི་ཆས་སེམས་ཅན་པ་རྣམས་མྱ་ངན་ལས་་་་་་
འདའ་བར་འགྱུར་རོ། །དེ་བཞིན་དུ་བརྟག་པ་གཉིས་པ་ལས་ཀྱང་།
གལ་ཏེ་དགའ་བ་ཕུན་སུམ་ཚོགས། །ཐར་པའི་རྒྱུ་ཡིས་གར་ཉིད་དོ། །
ཞེས་བྱ་བ་ལ་སོགས་པས་སོ། །གླུའི་དབྱངས་ཆེན་པོ་ཞེས་བྱ་བ་ནག་པོ་
སྤྱོད་པའི་ཞབས་ཀྱིའོ། །ས་གསུམ་པོ་ལ་བདག་ནི་འབད་མེད་འཇུག །
བདག་ནི་ཉལ་ནས་བདེ་བ་ཆེན་པོར་རོལ། །ཇི་ལྟར་ཌོམྦི་ནཱི་ཁྲོད་སྐྲ་
ཡགས་ཀྱེ། །མཐའ་རིག་སྐྱེ་བོའི་ནང་ན་ཀ་པཱ་ལི། །ཀྱེ་མ་ཁྱོད་ཉིད་རྣམ་
པར་ཉམས་བྱེད་དེ། །བྱ་བ་བྱེད་པར་རི་བོང་འཛིན་པ་འཇོམས། །གང་
དང་གང་ཡང་ཁྱོད་ནི་ངན་པར་བརྗོད། །རིགས་ལྡན་སྐྱེ་བོར་ཁྱོད་ཀྱིས་
མགུལ་ནས་འཁྱུད། །འདོད་པ་གཏུམ་མོའི་གླུ་ནི་ཀཧྞས་བླངས། །གདོལ་
པ་མོ་བས་ལྷག་པའི་དམངས་རིགས་མེད། །དོན་དེ་ཉིད་དོན་དམ་པ་
དང་ཀུན་རྫོབ་ཀྱི་བདེན་པའི་དོན་ཁོང་དུ་ཆུད་པ་ནག་པོ་སྤྱོད་པའི་་་་་་་
ཞབས་ཀྱིས་ཌོམྦི་ནཱི་དགོངས་པའི་སྐད་ཀྱིས་གསུངས་ཏེ། ས་གསུམ་ཞེས་
བྱ་བ་ལ་སོགས་པ་ནི་ནག་པོ་སྤྱོད་པ་བདག་གིས་རྡོ་རྗེའི་བཙུན་མོ་ལ་་་་

· 342· ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
མངོན་པར་ཆགས་པས་ས་གསུམ་གྱི་ལུས་དང་། ངག་དང་། ཡིད་དེ།
དེའི་དྲུག་ཅུ་ལྷག་པའི་བརྒྱའི་རང་བཞིན་གྱིས་ཉེས་པ་འབད་པ་མེད་་་་་
པས་འགོག་པ་སྟེ། དེའི་ཕྱིར་ཉལ་ནས་འཇུག་པའོ། །རོལ་ཞེས་པ་ནི་
རོལ་རྩེད་ཀྱིས་རྣལ་འབྱོར་པ་གཉིད་དུ་སོང་བ་དང་བདག་མེད་མའི་་་་་
ཆོས་ཁོང་དུ་ཆུད་པའོ། །དྷུའི་རྐང་པས་ཡོངས་སུ་མ་དག་པའི་ཨ་ཝ་དྷུ་
ཏཱི་པ་ཁྲོ་བར་བྱེད་པའོ། །ཇི་ལྟར་ཞེས་བྱ་བ་ལ་སོགས་པའི་སྐྲ་ཡགས་ཀྱེ་
ནི་མི་རྟག་པར་སྒྲོ་འདོགས་པས་ཀྱེའི་ཌོམྦི་ནཱི་ཡོངས་སུ་མ་དག་པའི་ཨ་་
ཝ་དྷཱུ་ཏཱི་པ་ཁྱོད་ཀྱིས་ཅི་ཞིག་བྱེད། གང་ཞིག་ལུས་ལ་ཐིམ་ན་གང་གིས་
འོད་གསལ་མི་ཤེས་པའི་དབང་གིས་དེ་རྣམས་ཕྱི་རོལ་དུ་བྱེད་དོ། །ཀུན་
རྫོབ་བྱང་ཆུབ་ཀྱི་སེམས་སྐྱོང་བར་བྱེད་པའི་ཕྱིར་ཀ་པཱ་ལི་ནི་དེ་ཌོམྦི་ནཱི་
ཡོངས་སུ་མ་དག་པའི་ཨ་ཝ་དྷུ་ཏཱི་པ་གང་གིས་ལྷ་དང་། ལྷ་མ་ཡིན་
དང་། མི་དང་། མི་མ་ཡིན་ལ་སོགས་པ་ཁམས་གསུམ་པོ་ཐམས་ཅད་
ལོག་པའི་ཤེས་པས་རྣམ་པར་ཉམས་པར་བྱེད་པའི་ཕྱིར་རོ། །གང་དེ་
ཉིད་འཇོགས་པ་ནི་རི་བོང་འཛིན་པ་ཀུན་རྫོབ་བྱང་ཆུབ་ཀྱི་སེམས་་་་་་་་
འོད་གསལ་གྱི་རྒྱུར་གྱུར་པ་མན་ངག་དང་བྲལ་བའི་རྣལ་འབྱོར་པས་་་་
འཇོམས་ཤིང་རྣམ་པར་ཉམས་པར་བྱེད་པའོ། ། །དེ་བཞིན་དུ་གླུ་
དབྱངས་ཞབས་ཀྱིས་ཀྱང་། དོང་དུ་ལྷུང་ན་ག་བུར་འཇིག་པར་བྱེད། །
ཅེས་བྱ་བ་ལ་སོགས་པ་གསུངས་སོ། །རྐང་པ་གསུམ་པས་ཌོམྦི་ནཱིའི་རང་
བཞིན་གསུངས་ཏེ། གང་དང་ཞེས་བྱ་བ་ལ་སོགས་པ་ནི་གང་ཞིག་དེ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། : 343 *
རྣམས་ཀྱིས་ཀྱང་རང་བཞིན་གྱིས་མངོན་པར་ཤེས་པ་ལྷན་ཅིག་སྐྱེས་་་་་
པའི་དགའ་བ་ཡོངས་སུ་དག་པའི་ཌོམྦི་ནཱི་ཁྱོད་མི་ཤེས་སོ། །དེ་རྣམས་
ཀྱང་ལས་ཀྱི་དབང་གིས་སྐྱེས་བའི་འཁོར་བའི་སྡུག་བསྔལ་ཡོངས་སུ་་་་་
མྱོང་ཞིང་འགལ་བར་སྨྲ་བར་འགྱུར་རོ། །དེ་རྣམས་ལས་གང་ཕྱོགས་
གཅིག་ཏུ་རྣལ་འབྱོར་གྱི་དབང་ཕྱུག་ཡང་དག་པར་རྡོ་རྗེ་དང་པདྨ་་་་་་་
མཉམ་དུ་སྦྱོར་བ་ལས་མི་འཛག་པའི་བདེ་བ་དེས་ཁྱོད་རབ་ཏུ་རིག་་་་་་
པར་བྱའོ། །དེ་རྣམས་ཀྱིས་ཀྱང་མགུལ་པ་ལོངས་སྤྱོད་རྫོགས་པའི་
འཁོར་ལོར་ཉིན་དང་མཚན་དུ་ཡོངས་སུ་མི་འདོར་བ་ཞེས་སོ། །དེ་
བཞིན་དུ་ལུང་ལས་ཀྱང་། ཀཀྐོ་ལ་དང་དགའ་བའི་བོ་ལ་འཕྲད་པ་དེ་
ཡིས་དགའ་བ་འཕྲོ་བ་ཀུནྡུ་རུ། དེ་མ་ཐག་ཏུ་ཆུ་ཡིས་སྦྱོང་ཞིང་ལག་པ་
འཁྲུད་པ་སྐལ་བ་དང་ལྡན་འཁོར་ལོ་ཅན། །ཆུ་ཡིས་གཤེར་ཞིང་མཛེས་
པའི་མཚོ་སྐྱེས་འདབ་མའི་བཏུང་བར་མཆུ་ཉིད་རྣམ་པ་ཀུན་ཏུ་་་་་་་་་་
ཆགས༑  ཿ །དུར་ཁྲོད་གནས་སུ་གནས་པར་རྟག་ཏུ་རབ་ཏུ་དགའ་བ་
འགའ་ཞིག་རྣལ་འབྱོར་པས། །རྐང་པ་བཞི་པས་རྣལ་འབྱོར་མའི་
བསྔགས་པ་གསུངས་ཏེ། ཀཧྞས་ཞེས་བྱ་བ་ལ་སོགས་པ་ནི་འདི་འདྲ་
བའི་ལས་ཀྱི་གནས་སྒྲུབ་པའི་ཐབས་གཏུམ་མོའི་གླུ་དབྱངས་ནག་པོ་་་་་
སྤྱོད་པ་པས་གཞན་དུ་བླངས་པ་ནི་གཞན་མ་ཡིན་པས་ཌོམྦི་ནཱི་དང་་་་་་
བྲལ་ན་གཞན་དམངས་རིགས་མེད་ནའང་གྲོང་ཁྱེར་མ་ཉིད་ཡོད་པའོ༎
གང་གི་ཕྱིར་ན་སེམས་ཅན་གྱི་དབྱེ་བས་ཐོབ་ཀྱང༌། ཀུན་རྫོབ་ལ་ཀུན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
341 ;
རྫོབ་ཀྱི་ཕྱིར་ཤིན་ཏུ་ཐོབ་པར་བྱ་བའི་གནས་ཡོད་པའོ། 》༅ །དེ་བཞིན་
དུའང་ཡེ་ཤེས་ཡང་དག་པར་བྱང་ཆུབ་པ་ལ་སེམས་ཉིད་ཀྱི་ས་བོན་་་་་་་
ཆེན་པོ་ལ་སྲིད་པ་དང་མྱ་ངན་ལས་འདས་པ་དག་ཀྱང་ཀུན་རྫོབ་ལ་་་་་
ཀུན་རྫོབ་ཀྱི་ཕྱིར་ཤིན་ཏུ་མྱ་ངན་ལས་འདས་པའི་ངོ་བོ་ཉིད་མི་གནས་་
པའོ༑ །བྷཻ་ར་ཝཱི་ཞེས་བྱ་བའི་གླུའི་དབྱངས་ནག་པོ་སྤྱོད་པའི་ཞབས་
ཀྱིའོ༑ །སྲིད་དང་མྱ་ངན་འདས་པ་པ་ཊ་ཧ་དང་རྔ་བོ་ཆེ། །ཡིད་ལ་རླུང་
དག་ཉིད་ནི་མཁར་རྔ་སྒྲོག་པར་བྱེད། །རྒྱལ་གྱུར་རྒྱལ་གྱུར་མཁའ་ལ་རྔ་
ཆེན་སྒྲོགས། །ཀཧྞས་ཌོམྦི་ནཱི་ནི་བག་མར་བླངས། །གཡུང་མོའི་བག་མ་
ལེན་པའི་ཁ་ཟས་སྦྱར། །ཞལ་མཐོང་སྟོན་མོ་བླ་མེད་ཆོས་ཉིད་དོ། །ཉིན་
མཚན་ཤིན་ཏུ་དགའ་བའི་གྲོགས་དང་འགྲོགས། །རྣལ་འབྱོར་མ་ཡི་དྲྭ་
བར་ནམ་ལངས་གྱུར། །ཀྱེ་ཡི་ཌོམྦི་གྲོགས་དང་གང་གང་དགའ། །སྐད་
ཅིག་མི་འདོར་ལྷན་ཅིག་སྐྱེས་པས་མྱོས། །དེ་ཁོ་ན་ཉིད་ཀྱི་དོན་སྟོན་
པར་བྱེད་པ་ནག་པོ་སྤྱོད་པའི་ཞབས་ཀྱིས་གླུའི་དབྱངས་གཞན་མངོན་་
པར་གསུངས་ཏེ། སྲིད་དང་མྱ་ངན་འདས་པ་ཞེས་བྱ་བ་ལ་སོགས་པ་ནི་
འཁོར་བ་དང་མྱ་ངན་ལས་འདས་པ་དག་ཡིད་དང་རླུང་ལ་སོགས་པ་་་
རྣམ་པར་མི་རྟོག་པ་སྔོན་དུ་གསུངས་པའི་རིམ་པས་ཡོངས་སུ་སྦྱངས་་་་
པ་རྔ་པ་ཊ་ཧ་ལ་སོགས་པ་སྣོད་དུ་ཉེ་བར་བལྟས་ཏེ། བདེ་བ་ཆེན་པོའི་
གྲོགས་བཟུང་ནས་ཌོམྦི་ནཱི་ནི་དེ་ཉིད་ཁུ་བའི་རྩ་ཡོངས་སུ་མ་དག་པའི་་
ཨ་ཝ་དྷུ་ཏཱི་པ་དེའི་འཛག་པ་གཞོམ་པའི་ཕྱིར་ནག་པོ་སྤྱོད་པའི་ཞབས་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། * 345 *
གང་གི་ཚེ་རབ་ཏུ་བསྐྱོད་པ་དེའི་ཚེ། རྒྱལ་བར་གྱུར་ཅིག རྒྱལ་བར་
གྱུར་ཅིག·ཅེས་པའི་སྒྲ་དང་། མེ་ཏོག་གི་ཆར་དང༌། རྔ་བོ་ཆེ་ལ་སོགས་
པའི་རྟགས་ནམ་མཁའ་ལས་རབ་ཏུ་བྱུང་བར་གྱུར་པའོ། ་།རྐང་པ་
གཉིས་པས་ཌོམྦི་ནཱིའི་བག་མའི་འབྲས་བུ་གསུངས་ཏེ། ཌོམྦི་ཞེས་བྱ་བ་
ལ་སོགས་པ་གསུངས་པ་ནི་དེ་ཁོ་ན་ཉིད་ཌོམྦི་ནཱི་རླུང་གི་ངོ་བོ་དེས་་་་་་་་་
འགྲོ་བའི་སྒོ་ནས་འགྲོ་བ་གཞོམ་པར་བྱའོ། །སྐྱེ་བའི་ཞེས་པ་ནི་སྐྱེ་བ་
དང་འཇིག་པ་ལ་སོགས་པའི་ཉེས་པ་འཇོམས་པའོ། །དེའི་ཕྱིར་ཞལ་
མཐོང་སྟོན་མོ་ནི་ཉོན་མོངས་པ་མེད་པ་བླ་ན་མེད་པའི་ཆོས་ཉིད་་
མངོན་སུམ་དུ་བྱས་པ་ནག་པོ་སྤྱོད་པ་བདག་གིས་ཞེས་སོ། །རྐང་པ་
གསུམ་པས་རྣལ་འབྱོར་མའི་སྟོབས་གསུངས་ཏེ། ཉིན་མཚན་ཞེས་བྱ་བ་
ལ་སོགས་པ་ནི་འདིས་ཡེ་ཤེས་ཀྱི་རྒྱ་མཚོར་ལྷན་ཅིག་རྒྱལ་འབྱོར་གྱི་་་་་་་
དབང་ཕྱུག་གང་གིས་ཉིན་དང་མཚན་དུ་ཤིན་ཏུ་དགའ་བ་དང་མངོན་
པར་འགྲོགས་པར་གྱུར་པའོ། །དེའི་རྣལ་འབྱོར་གྱི་དབང་ཕྱུག་གི་རྣལ་
འབྱོར་མའི་དྲྭ་བར་ཞེས་པ་ནི་དེའི་ཡེ་ཤེས་ཀྱི་འོད་ཟེར་རོ། །ནམ་ཞེས་
བྱ་བ་ལ་སོགས་པ་ནི་ཉོན་མོངས་པའི་མུན་པ་སངས་པའོ། །དེ་བཞིན་
དུ་ལུང་ལས་ཀྱང་། བདག་ཉིད་ཐིམ་གྱུར་བཅོམ་ལྡན་འདས་ནི་སྲོག་གི་
བདག་པོ་སྟེ། །དབུགས་ནི་འབྱུང་རྔུབ་གྱུར་པ་རབ་ཞི་སྲོག་གི་མེ་འདི་
ཉིད༑ །གང་གིས་འོད་ཟེར་རབ་བརྐྱངས་འོད་གསལ་རྣལ་འབྱོར་དབང་
ཕྱུག་སྟེ། །འདི་ཡིས་རང་ལུས་ཉིད་ལས་དེ་ཉིད་ཕྱུང་ནས་མུན་པ་

* 346 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ་
བཅོམ༑ །ཞེས་པ་ནི་འཇིག་རྟེན་གསུམ་ཀུན་ཏུ་གནོན་པའོ། །རྐང་པ་
བཞི་པས་རྣལ་འབྱོར་མའི་དྲིན་ལས་རྣལ་འབྱོར་གྱི་དབང་ཕྱུག་གི་སྤྱོད་
པ་གསུངས་ཏེ། ཌོམྦི་ཞེས་བྱ་བ་ལ་སོགས་པའི་ཌོམྦི་ནཱིའི་དེ་ཉིད་ནི་རང་
བཞིན་ཡོངས་སུ་དག་པའི་ཨ་ཝ་དྷཱུ་ཏཱི་པའི་ཡེ་ཤེས་ཀྱི་ཕྱག་རྒྱའོ། །དེའི་
ཤིན་ཏུ་མངོན་པར་དགའ་བ་ལ་མངོན་པར་ཆགས་པའི་རྣལ་འབྱོར་་་་་
པའི་དགའ་བའོ། །དེ་དང་དེ་རྣམས་ཀྱིས་ཡེ་ཤེས་ཀྱི་ཕྱག་རྒྱ་བདེ་བ་
ཆེན་པོའི་དགའ་བ་འཛིན་པའི་ཕྱིར་སྐད་ཅིག་ཀྱང་ཡོངས་སུ་མི་འདོར་
བ་ཞེས་བྱའོ། །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། ཀུན་ཏུ་
དངོས་མེད་གྱུར་ལྡན་འབབས། །ཞེས་བྱ་བ་ལ་སོགས་པ་གསུངས་སོ། །
པ་ཊ་མ་ཧཱ་མཉྫ་རཱི་ཞེས་བྱ་བའི་གླུའི་དབྱངས་ཀུཀྐུ་རཱི་པའི་ཞབས་ཀྱིའོ།།
བདག་ནི་ཆགས་མེད་ནམ་མཁའི་ཁམས་ཀྱི་བདག །བདག་གིས་ཉམས་
མྱོང་ཇི་ལྟར་སྨྲ་རུར་མེད། །ཀྱེ་ཡི་མི་ཁྱོད་སྤངས་ནས་མཐའ་མར་བལྟ། །
གང་ཞིག་འདི་ན་འབབས་པ་དེ་འདིར་མེད། །དང་པོར་བདག་གི་རྣམ་
ཤེས་བག་ཆགས་བཏུམས། །རྩ་ལ་རྣམ་དཔྱོད་དེ་ཉིད་པཱ་པུ་ཊཱ། །བདག་
ནི་གཞོན་ནུ་དར་མ་རྫོགས་པར་གྱུར། །རྩ་བར་ལྟུང་ན་ཉེ་བར་སྡུད་
པར་བྱེད། །ཀུཀྐུ་རཱི་པའི་སྲིད་པ་བརྟན་པར་སྨྲ། །འདི་ནི་གང་ཤེས་དེ་
ནི་དཔའ་བོ་སྟེ། །ཤེས་རབ་ཀྱི་ཕ་རོལ་ཏུ་ཕྱིན་པའི་དོན་ཏེ། བདུད་རྩིས་
བཏུང་བས་ཡོངས་སུ་ཚིམ་པའི་ཀུཀྐུ་རཱི་པའི་ཞབས་ཀྱིས་དེ་ཁོ་ན་ཉིད་་་
ཀྱི་དོན་གྱི་བདག་ཉིད་བཅོམ་ལྡན་འདས་མ་བདག་མེད་མའི་རྣལ་་་་་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། • 347 *
འབྱོར་མ་ལ་ལྷག་པར་མོས་ནས་སྨྲས་པ། བདག་ནི་ཆགས་མེད་ཅེས་བྱ་
བ་ལ་སོགས་པའི་བདག་ནི་བཅོམ་ལྡན་འདས་མ་བདག་མེད་མ་ཆགས་
པ་མེད་པ་སྟེ། ཀུན་ནས་ཆགས་པ་དང་བྲལ་བའོ། །ནམ་མཁའི་ཡིད་
ཅན་ཞེས་པ་ནི་ཐམས་ཅད་སྟོང་པ་ལ་ཡིད་ཀྱི་བདག་པོ་འདིའི་ཤིན་ཏུ་་
བདེ་བ་ལ་མངོན་པར་ཆགས་པར་བདག་གི་ཁྱད་པར་དུ་འཕགས་པ་་་་་
ཡང་དག་པའི་སྦྱོར་བ་མི་འགྱུར་བའི་བདེ་བ་མྱོང་བ་གང་དུའང་སྨྲ་སྨྲ་་་་་
རུར་ཡོད་པ་མ་ཡིན་པའོ། །དྷུའི་རྐང་པས་དེའི་དོན་བརྟན་པར་
གསུངས་ཏེ། སྤངས་ནས་ཞེས་བྱ་བ་ལ་སོགས་པ་ནི་དེ་ཉིད་ལས་མཐའ་
མ་ནི་མཐུར་ཐུག་པའི་བདེ་བ་ཆེན་པོའི་འཁོར་ལོའི་ཁྱིམ་དུ་བལྟས་་་་་་་་
ནས་འཕྲོ་བའོ། །ཡུལ་ལ་སོགས་པའི་ཚོགས་པ་ལ་བདག་གིས་བདག་
མེད་པ་དེའི་མཐུ་ལས་མཚན་སུམ་ཅུ་རྩ་གཉིས་དང༌། དཔེ་བྱད་བཟང་
པོ་བརྒྱད་ཅུ་རྡོ་རྗེ་འཛིན་པ་ཆེན་པོའི་གནས་ལ་སྐུ་མཛེས་པར་གྱུར་་་་་་
པས་ཁྱོད་ཀྱི་ཀྱེའི་སྐུ་རྡོ་རྗེ་ལགས་སོ་ཞེས་བདག་ཉིད་ལ་རང་གིས་པོས་་
ནས་གསུངས་པའོ། །རྐང་པ་བཞི་པས་མངོན་སུམ་དུ་བྱས་པ་གསུངས་
ཏེ༑ སྨྲ་བྱ་བ་ལ་སོགས་པ་ནི་འདིར་ཀུན་རྫོབ་བྱང་ཆུབ་ཀྱི་སེམས་ནི་
སྲིད་པའོ། །བརྟན་པ་ཞེས་པ་ནི་བརྟན་པོར་བྱས་ནས་ཤེས་རབ་ཀྱི་ཆུ་
སྐྱེས་ལས་རྣལ་འབྱོར་གྱི་དབང་ཕྱུག་གང་དང་གང་གིས་དམིགས་པ་་་་་
མེད་པའི་ངོ་བོས་ཁོང་དུ་ཆུད་པ་དེ་དང་དེ་རྣམས་ཀྱིས་འདིར་སྲིད་་་་་་
པའི་དཀྱིལ་འཁོར་ཡུལ་གྱི་དགྲ་འཇོམས་པའི་ཕྱིར་དཔའ་བོའོ། །དེ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།348 ·
བཞིན་དུ་ནག་པོ་སྤྱོད་པའི་ཞབས་ཀྱིས་ཀྱང་། གང་གིས་ཤེས་པ་རྒྱུན་
ཆད་མེད་པ་ལྷན་སྐྱེས་སྐད་ཅིག་གིས། །ཞེས་བྱ་བ་ལ་སོགས་པ་གསུངས་
སོ༑ །བཱ་རཱ་ཎཱི་ཞེས་བྱ་བའི་གླུའི་དབྱངས་འདུ་ཤེས་གསུམ་པའི་ཞབས་
ཀྱིའོ༑ །མཚན་མོ་མུན་པར་བྱི་བ་རྒྱུ་བྱེད་ཅིང༌། །བདུད་རྩིའི་ཁ་ཟས་བྱི་
བས་ཟ་བར་བྱེད། །ཀྱེ་ཡི་རྣལ་འབྱོར་རླུང་གིས་མ་བསད་ཅིང་། །གང་
གིས་འགྲོ་དང་འོང་བ་མ་བཀག་ན། །སྲིད་པ་རྣམ་འཇོམས་བྱི་བས་རྩིག་
པ་འབུགས། །གཡོ་བའི་བྱི་བས་སྣོད་རྣམས་ཟ་ཞིང་འཇོམས། །བྱི་བ་སྒྲ་
གཅན་སྤུ་དང་ཁ་དོག་མེད། །ནམ་མཁའ་རྐང་པས་འགྲོ་ཞིང་ཡིད་ཀྱི་
ཆོས༑ །དེ་ཚེ་བྱི་བ་མཆོང་ཞིང་རབ་ཏུ་འགྲོ། །བླ་མ་དམ་པའི་གསུང་
གིས་གཡོ་མེད་བྱ། །གང་དུ་བྱིབ་འདི་ཡི་རྐང་པ་བཅད་བྱས་ན། །དེ་ཚེ་
བཅིངས་གྲོལ་བྷུ་སུ་ཀུ་ལ་སྨྲ། །དོན་དེ་ཉིད་བྱི་བ་དགོངས་པའི་སྐད་
ཀྱིས་འདུ་ཤེས་གསུམ་པའི་ཞབས་ཀྱིས་གསུངས་ཏེ། མཚན་མོ་མུན་པ་
ཞེས་བྱ་བ་ལ་སོགས་པ་ནི་བརྐུ་བའི་ཕྱིར་བྱི་བ་དགོངས་པའི་སྐད་ཀྱིས་་
སེམས་དང་རླུང་དུ་རྟོགས་པར་བྱའོ། །མཚན་མོ་ནི་ཤེས་རབ་ལས་ཀྱི་
ཕྱག་རྒྱའི་ཡན་ལག་ཏུའང་རྟོགས་པར་བྱའོ། །དེའི་ལས་ཀྱི་ཡན་ལག་
གང་དུ་སྣ་ཚོགས་པ་ལ་སོགས་པའི་སྐད་ཅིག་གཅིག་པའི་སྐུའི་དགའ་་་་
བ་ལ་སོགས་པ་བྱ་བའི་སྒོ་ནས་རྡོ་རྗེ་དང་ཆུ་སྐྱེས་སྙོམས་པར་སྦྱོར་བའི་
བྱང་ཆུབ་ཀྱི་སེམས་བདུད་རྩིའི་ཟས་དེ་ཉིད་ཀྱི་བྱི་བ་སེམས་དང་རླུང་་་
རང་ཉིད་ཀྱིས་བྱེད་པའོ། །དེ་ལ་ཁྱད་པར་གྱི་དགའ་བའི་སྐད་ཅིག་ལ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། • 349 *
དཔལ་ལྡན་བླ་མའི་ཞལ་ལས་ཐོབ་པའི་ཐབས་ཀྱིས་མྱུར་དུ་དེའི་རང་་་་
བཞིན་མེད་པར་བྱའོ། །དེ་བྱེད་པ་ན་བྱིས་པའི་རྣལ་འབྱོར་པས་དེ་དང་
བྲལ་བར་བྱས་ནས་འཁོར་བའི་འཁོར་ལོར་འགྲོ་བ་དང་འོང་བ་རྣམ་་་་་
པ་གཉིས་མི་འཆད་པས་སེམས་སྡུག་བསྔལ་བར་བྱེད་དོ། །དེ་བཞིན་དུ་
ལུང་ལས་ཀྱང༌། རྣམ་པ་གཉིས་སྤོང་རབ་གསལ་མཁས་པས་རང་རིག་
སྐལ་བཟང་ཚོགས་པ་གཅིག །དགའ་བས་ཁྱབ་པ་སྟོབས་ཅན་རོ་ཡིས་
གང་བ་ནམ་མཁའི་མཐིལ་དུའོ། །རྣམ་པ་སྣ་ཚོགས་རབ་འཕྲོ་སེམས་
འཁྲུག་ཞི་བ་དེ་ནང་སོང་བ་ཡིས། །འདིར་ནི་དེ་ཉིད་འཇིག་རྟེན་གསུམ་
པོ་ཐིམ་གྱུར་ཡིད་ནི་གསལ་བར་བྱེད། །རྐང་པ་གཉིས་པས་བྱི་བ་སེམས་
ཀྱི་ཐ་སྙད་ཀྱི་རྗེས་སུ་བསྔགས་པ་གསུངས་ཏེ། །སྲིད་པ་ཞེས་བྱ་བ་ལ་
སོགས་པ་ནི་འབྱུང་བར་བྱེད་པའི་ཕྱིར་སྲིད་པ་རང་ལུས་རྣམ་པར་་་་་་་
འཇོམས་པར་བྱེད་པའོ། །རང་བཞིན་གྱིས་གཡོ་བ་དེས་དེ་ཉིད་སེམས་
ཀྱི་བྱི་བ་གཞན་གྱི་ངོ་བོར་བྱེད་དེ། རྩིག་པ་ནི་དུད་འགྲོ་དང་དམྱལ་བ་
ལ་སོགས་པ་ངན་འགྲོ་རྣམས་སུ་ལྷུང་བའང་རང་ཉིད་ཀྱིས་སྐྱེད་པར་་་་
བྱེད་དོ། །དེའི་ཕྱིར་སེམས་ཀྱི་བྱི་བའི་རང་བཞིན་གྱི་སྐྱོན་བགྲངས་ནས།།
ཀྱེའི་རྣལ་འབྱོར་པ་མན་ངག་ཐོབ་པ་དེས་དེའི་དངོས་པོར་སྒྲོ་བཏགས་
པར་མི་བྱའོ། །ཞེས་སོ། །རྐང་པ་གསུམ་པས་དེའི་ངོ་བོ་གསུངས་ཏེ།
ནག་པོ་ཞེས་བྱ་བ་ལ་སོགས་པ་ནི་ཀུན་རྫོབ་བྱང་ཆུབ་ཀྱིས་སེམས་ཀྱི་ཟླ་
བ་འཇོམས་པ་ཉིད་ཀྱིས་དེ་ཉིད་སེམས་ཀྱི་བྱི་བ་སྒྲ་གཅན་ནོ། །།དེའི་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།350 *
ཕུང་པོ་ཟ་བའི་དབྱེ་བས་རྣམ་པར་དཔྱོད་པས་ཀྱེའི་རྣལ་འབྱོར་པ་་་་་་་་་
གདམས་པ་ཐོབ་པ་ལ་མེད་པའོ། །ནམ་མཁའ་ཞེས་པ་ནི་བླ་མའི་མན་
ངག་ལས་བདེ་བ་ཆེན་པོའི་ཆུ་སྐྱེས་ཀྱི་ཚུལ་དུ་སོང་ནས་སླར་འོང་བ་་་་་་
དོན་དམ་པ་བྱང་ཆུབ་ཀྱི་སེམས་སྦྲང་གི་བཏུང་བའི་རོ་མྱོང་བར་བྱེད་་་
པའོ༑ །དེ་བཞིན་དུའང་ཕྱི་རོལ་གྱི་ལྟ་བ་པ་མཱི་ན་ནཱ་ཐས། །བླ་མ་ཡིས་ནི་
དོན་དམ་མ་གསུངས་པའི་ལམ་གྱི་རིམ་པ་ཏིང་འཛིན་སྒོ་གླེགས་ཅན། །
ཆུ་སྐྱེས་རྣམ་རྒྱས་གསུངས་པ་གཤིན་རྗེའི་རྒྱལ་མེད་ཆུ་སྐྱེས་སྦྲ་རྩི་་་་་་་
བུང་བས་འཐུང་། །།རྐང་པ་བཞི་པས་རྡོ་རྗེ་བླ་མའི་བདག་ཉིད་ཆེ་བ་
གསུངས་ཏེ། དེའི་ཚེ་ཞེས་བྱ་བ་ལ་སོགས་པ་ནི་སེམས་ཀྱི་བྱི་བ་འདི་དེ་
སྲིད་པ་དེ་ཉིད་རྨོངས་པ་དང་ང་རྒྱལ་ཞི་བར་མི་འགྱུར་རོ། །གང་གི་ཚེ་
ཆུ་སྐྱེས་ཀྱི་ཚལ་དུ་སོང་ནས་བླ་མ་དམ་པའི་གསུང་གི་འཁྲུལ་འཁོར་་་་་་་
གྱིས་ཉམས་སུ་མྱོང་བར་བྱེད་དོ། །ཀྱེའི་རྣལ་འབྱོར་པ་དེའི་ཕྱིར་བླ་མའི་
བཞེད་པ་བརྩམ་པར་བྱའོ། །ཞེས་སོ། །དེ་བཞིན་དུ་དཔལ་ས་ར་ཧའི་
ཞབས་ཀྱིས་ཀྱང་། གང་གི་དྲིན་གྱི་འོད་ཟེར་གྱིས། །ཞེས་བྱ་བ་ལ་སོགས་
པ་གསུངས་སོ། །རྐང་པ་ལྔ་པས་སེམས་ཀྱི་བྱི་བའི་རང་བཞིན་གསུངས་
ཏེ༑ །གང་དུ་ཞེས་བྱ་བ་ལ་སོགས་པ་ནི་གང་གི་ཚེ་ལྷན་ཅིག་སྐྱེས་པའི་
དགའ་བ་ལ་སེམས་ཀྱི་བྱི་བ་རྒྱུ་བའོ། །ང་ཞེས་རྐྱེན་གྱིས་བརྟག་པ་རྒྱུན་
གཅོད་པའོ། །དེའི་ཚེ་འཁོར་བར་འཆིང་བ་གཅོད་པའོ། །དེ་བཞིན་དུ་
ལུང་ལས་ཀྱང་། དེ་ཉིད་ལ་ནི་འཁོར་བ་མེད། །ལུས་འཛིན་འཆིང་བ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། · 351 ·
འདིར་གང་ལས། །འགའ་ཞིག་གང་དུ་འཆིང་བྱེད་འགྲོ། །དེ་བཞིན་
གྲོལ་བྱས་གྲོལ་བར་བྱ། །ལོག་པར་སྒྲོ་བཏགས་དེ་ལས་ནི། །ཐག་སྦྲུལ་
གྲིབ་མར་ཤ་ཟ་འཁྲུལ། །ཅུང་ཟད་མ་སྤངས་མ་བཟུང་བར། །རོལ་པས་
ལེགས་གནས་སྐབས་ཇི་བཞིན། །གུཉྫ་རི་ཞེས་བྱ་བའི་གླུའི་དབྱངས་ས་
ར་ཧ་པའི་ཞབས་ཀྱིའོ། །རང་གིས་རྟོགས་བྱས་འཁོར་བ་མྱ་འདས། །
ལོག་ལྟས་འཇིག་རྟེན་རང་ཉིད་འཆིང་བར་བྱེད། །བདག་གིས་མི་ཤེས་
བསམ་མེད་རྣལ་འབྱོར་པ། །སྐྱེ་དང་འཆི་བའི་སྲིད་པ་ཇི་ལྟར་མིན། །ཇི་
ལྟར་སྐྱེ་དང་འཆི་བ་དེ་བཞིན་དུ། །གསོན་དང་ཤི་བ་དག་ལ་ཁྱད་པར་
མེད༑།གང་འདིར་སྐྱེ་འཆི་དག་ལ་ཐེ་ཚོམ་མེད། །དེ་བྱེད་གསེར་འགྱུར་
བཅུད་ལེན་སྒྲུབ་པར་བྱེད། །གང་གིས་གཡོ་དང་མི་གཡོར་བཅས་པར་
འཁྱམས༑ །དེ་རྣམས་རྒ་དང་འཆི་བར་ཅིས་མི་འགྱུར། །སྐྱེ་ལས་ལས་
སམ་ཅི་སྟེ་ལས་ལས་སྐྱེ། །ས་ར་ཧས་སྨྲས་བསམ་མེད་པ་དེ་ཆོས། །དོན་
དེ་ཉིད་ཆོས་ཐམས་ཅད་ཁོང་དུ་ཆུད་པའི་མ་རིག་པའི་བག་ཆགས་ཀྱི་་་
སྐྱོན་གྱིས་སྲིད་པ་དང་མྱ་ངན་ལས་འདས་པར་རྟོག་པས་སྒྲོ་བཏགས་་་་
ཤིང་བྱས་པའི་ཕྱིར་འཇིག་རྟེན་འདིར་འཁྱམས་ཤིང་རང་ཉིད་ཀྱིས་་་་་་་
སྲིད་པར་འཆིང་བ་དང་གྲོལ་བར་བྱེད་པའི་ཕྱིར་རོ། །དྷུའི་རྐང་པས་
རང་གི་ཡེ་ཤེས་བརྟན་པར་བྱེད་དེ། བདག་གིས་ཞེས་བྱ་བ་ལ་སོགས་པ་
ནི་གྲུབ་པའི་སློབ་དཔོན་ས་ར་ཧའི་ཞབས་ཀྱིས་དེ་ལྟ་བུ་ཉིད་གསུངས་་་
པ་ནི་བླ་མའི་ཞབས་ཀྱི་དྲིན་ལས་དངོས་པོའི་ངོ་བོ་ཉིད་ཡོངས་སུ་ཤེས་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།* 35? +
པས་བསམ་དུ་མེད་པའི་རྣལ་འབྱོར་པ་བདག་ཉིད་དོ། །དེའི་ཕྱིར་སྐྱེ་
དང་ཞེས་བྱ་བ་ལ་སོགས་པས་འཇིག་རྟེན་པ་ཇི་ལྟ་བ་བཞིན་དུ་གྱུར་པ་
ཞེས་པའོ། །དེ་བཞིན་དུའང་ཚིགས་སུ་བཅད་པ་གཅིག་གིས་བཅོམ་
ལྡན་འདས་མ་ལ་སྐྱེ་བ་དང༌། གནས་པ་དང༌། འཇིག་པའི་སྐྱོན་དང་
བྲལ་བ་ཞེས་བྱ་བ་ལ་སོགས་ནི་ཐམས་ཅད་བདག་མེད་པར་ཁོང་དུ་་་་་
ཆུད་པས་གང་གིས་སྐྱེ་བ་ཡོད་དེ། ཀྱེའི་རྣལ་འབྱོར་གྱི་དབང་ཕྱུག་རང་
ཉིད་ཀྱིས་བདག་ལ་འབོད་པར་བྱེད་དོ། །གང་ལ་སྐྱེ་བ་མེད་པ་དེ་ལ་
འཆི་བའང་མ་མཐོང་སྟེ། །དེ་བཞིན་དུའང་གཉིས་སུ་མེད་པར་སྒྲུབ་པ་
ལས༑།གང་གི་རང་བཞིན་སྐྱེ་མེད་པ། །དེ་ཉིད་འཇིགས་པར་མ་མཐོང་
སྟེ༑ །རྣམ་པར་རྟོག་པ་ཐམས་ཅད་སྤངས། །དེ་ནི་གཉིས་མེད་ཡེ་ཤེས་
མིང༌༑ །དེའི་ཕྱིར་སྐྱེས་བུ་གསོན་པ་དང་ཤི་བ་དག་ལ་ལྷན་ཅིག་དབྱེར་
མ་དམིགས་པའི་ཕྱིར་རོ། །དེ་བཞིན་དུ་སུ་ཏ་ཀེ་ལས་ཀྱང་། རྨི་ལམ་
དང་ནི་རབ་སད་གཞན་དུ་དབྱེ་བ་མེད། །རྣམ་པར་རྟོག་བྱེད་རྨི་ལམ་
འབྲས་བུ་མངོན་འདོད་ཅན། །རྐང་པ་གསུམ་པས་རང་ཉིད་ཀྱི་རྗེས་སུ་
བསྔགས་པ་གསུངས་ཏེ། གང་ལ་འཆི་བ་ལ་སོགས་པས་འཇིགས་པའང་
ཡོད་པའི་རྣལ་འབྱོར་པ་དེའང་གསེར་འགྱུར་ལ་སོགས་པ་སྣ་ཚོགས་་་་་
པའི་ཆོ་ག་ལ་རབ་ཏུ་སྦྱོར་བར་བྱེད་དོ། །བདག་ནི་སླར་ཡང་འཆི་བ་ལ་
སོགས་པས་འཇིགས་པའི་ཐེ་ཚོམ་གྱི་རྣམ་པར་རྟོག་པ་མེདཔའི་་་་་་་་་་
གཟུགས་སོ། །རྐང་པ་བཞི་པས་སླར་ཡང་རྗེས་སུ་བསྔགས་པ་གསུངས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། -353
ཏེ༑ གང་གིས་ཞེས་བྱ་བ་ལ་སོགས་པ་ནི་བྱིས་པའི་རྣལ་འབྱོར་པ་གང་
གིས་འཛམ་བུའི་གླིང་གི་གནས་ཆེན་པོར་གཡོ་བ་དང་མི་གཡོ་བར་་་་་་་
བཅས་པར་འཁྱམས་པར་བྱེད་དོ། །ཡང་ན་སྔགས་དང་སྨན་ལ་སོགས་
པའི་ནུས་པས་སུམ་ཅུ་རྩ་གསུམ་གྱི་གནས་སུ་བགྲོད་པར་བྱེད་དོ། །
དེའང་བླ་མའི་ལམ་ཐོབ་ནས་འཆི་བ་མེད་པ་ཉིད་ཐོབ་པ་ནི་མ་ཡིན་་
ནོ༑ །བདག་ནི་གཅད་དུ་མེད་ཅིང་གཞིག་ཏུ་མེད་པའི་གཟུགས་སོ། །
རྐང་པ་ལྔ་པས་ལམ་གྱི་བདག་ཉིད་ཀྱི་ཆེ་བ་གསུངས་ཏེ། སྐྱེ་བ་ལས་
ཞེས་བྱ་བ་ལ་སོགས་པ་ནི་བྱེད་པ་པོ་དང་ལས་དང་བྲལ་བའི་རྣལ་་་་་
འབྱོར་གྱི་དབང་ཕྱུག་གི་སྐྱེ་བ་ལས་སུ་ཇི་ལྟར་འགྱུར་ཏེ། ལས་ལས་ཀྱང་
སྐྱེ་བ་ཡོང་ངོ་། །།དེའི་ཕྱིར་དཔལ་ས་ར་ཧའི་ཞབས་ཀྱིས་ཀྱང་རང་གི་
བཞེད་པ་གསུངས་ཏེ། དོན་དམ་པ་རིག་པའི་རྣལ་འབྱོར་པ་ལ་བསམ་
དུ་མེད་པའི་ཕྱིར་ཆོས་ཉིད་དོ། །བ་རཱ་ལི་ཞེས་བྱ་བའི་གླུའི་དབྱངས་
འདུ་ཤེས་གསུམ་པའི་ཞབས་ཀྱིའོ། །གང་ཚེ་བྷུ་སུ་ཀུ་ཁྱོད་རྔོན་འགྲོར་སྐྱེ་
བོ་ལྔ་པོ་སོད། །པདྨའི་ཚལ་དུ་རབ་ཏུ་འཇུག་ན་ཡིད་ནི་གཅིག་ཏུ་གྱིས། །
གསོན་པོ་གསོད་པར་མ་བྱེད་ཤི་བའི་རོ་ནི་མ་བསླངས་ཤིག །ཤ་ནི་མེད་
པར་བྷུ་སུ་ཀུ་པ་ཁྱིམ་དུ་འཇུག་མ་བྱེད། །སྒྱུ་འཕྲུལ་དྲྭ་བ་བརྐྱངས་ནས་
སྒྱུ་མའི་རི་དྭགས་གསད་པར་གྱིས། །བླ་མ་དམ་པའི་གསུང་གིས་གོ་བྱེད་
གང་དུ་གང་གིས་བསྟན། །ལུས་ནི་བདག་གི་སྣོད་ཡིན་ཨེ་མ་ས་ཆུ་མེད་
དང་ཟས། །དུས་དང་དུས་མིན་གཉིས་བཟར་རླུང་ལམ་སྦྱར་ཚོད་སྐྱ་

:354 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
བས་དཀྲུགས། །རྒྱ་དང་རྡོ་ལྕག་ཐག་པ་མེད་པར་རི་དྭགས་རྒྱུག་ཅིང་
བྲོས༑།མཆོང་ཞིང་མཆོང་ཞིང་བརྒྱུགས་པས་ནམ་མཁའི་མཐིལ་དུ་ནུབ་
པར་གྱུར། །བྷུ་སུ་ཀུ་པ་མཚན་མོ་ནམ་ནི་རབ་ཏུ་ལངས་པར་གྱུར། །
དོན་དེ་ཉིད་ལྷན་ཅིག་སྐྱེས་པའི་དགའ་བས་བསྐུལ་བའི་ཡིད་ཀྱིས་གྲུབ་
པའི་སློབ་དཔོན་བྷུ་སུ་ཀུའི་ཞབས་ཀྱིས་རི་དྭགས་ཀྱིས་དགོངས་པ་རྣམ་
པར་སྒོམ་པར་བྱེད་པ་ཉིད་ཀྱིས་སོ། །གང་གི་ཚེ་ཁྱོད་ཅེས་བྱ་བ་ལ་
སོགས་པ་ནི། ཀྱེའི་བྷུ་སུ་ཀུ་ཁྱོད་གལ་ཏེ་ལུས་རླུང་གི་རི་དྭགས་ལུས་ཀྱི་
རླུང་གི་ངོ་བོའོ། །རྔོན་པ་ཞེས་པ་ནི་རང་བཞིན་མེད་པར་བྱེད་པའི་
ཐབས་འཚོལ་བས་འགྲོ་བར་བྱའོ། །དེའི་ཚེ་ཡུལ་ལྔ་རྣམས་ལ་གཟུགས་
ཀྱི་ཕུང་པོར་གྱུར་པ་མེ་ལོང་ལྟ་བུའི་སའི་ཁམས་མིག་གི་དབང་པོ་ལ་་་་་
སོགས་པ་ལ་དཀྱིལ་འཁོར་པ་རྣམས་སྡུད་པའི་རིམ་པས་གསོད་པ་ནི་་་་
རང་བཞིན་མེད་པར་བྱེད་པ་ཐོག་མར་བྱེད་པར་འགྱུར་རོ། །སླར་ཡང་
རྡོ་རྗེའི་བཟླས་པས་སྣང་བ་གཉིས་པོ་འགོག་ཅིང་ཡང་དག་པར་རྡོ་རྗེ་་་
དང་ཆུ་སྐྱེས་མཉམ་དུ་སྦྱོར་བ་བླ་མའི་དྲིན་ལས་བདེ་བ་ཆེན་པོ་་་་་་་
འཁོར་ལོ་ཆུ་སྐྱེས་ཀྱི་ཚལ་དུ་རབ་ཏུ་ཞུགས་པ་ལ་ཡིད་གཅིག་ཏུ་བྱེད་པ་
ནི་རྣམ་པར་རྟོག་པ་མེད་པར་འགྱུར་བ་རང་ཉིད་ཀྱིས་བདག་ལ་ཡང་་་
དག་པར་བོད་པར་བྱེད་པའོ། །དེའི་ཕྱིར་དྷུའི་རྐང་པས་བརྟན་པ་ལ་
དམིགས་པ་གསལ་པོར་བྱེད་པར་གསུངས་ཏེ། གསོན་པོ་ཞེས་བྱ་བ་ལ་
སོགས་པ་ནི། །རབ་ཏུ་ཞུགས་པའི་དབུགས་ནི་གསོན་པོ་ལ་ཨོཾ་ཡིག་ཉིན་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། · 355 •
མོའི་ཤེས་པའི་རང་བཞིན་བཞི་བཅུའི་རང་བཞིན་དང་ལྡན་པའོ། །
དབྱུང་བའི་དབུགས་ནི་ཤི་བའི་རོ་ལ་ཧཱུཾ་ཡིག་མཚན་མོའི་ཤེས་པའི་་་་་་་
རང་བཞིན་སུམ་ཅུ་རྩ་གསུམ་གྱི་རང་བཞིན་གྱི་ངོ་བོའོ། །གནས་པའི་
དབུགས་ཀྱི་གཞི་ལ་ཨཱཿ ཡིག་མ་ནིང་གི་ཤེས་པའི་རང་བཞིན་བདུན་གྱི་་
རང་བཞིན་དང་ལྡན་པའོ། །དེ་བཞིན་དུ་ཕྱག་ན་རྡོ་རྗེས་ཀྱང་། ཨོཾ་ཡིག་
གིས་འཇུག་སེམས་ཅན་རྣམས། །སངས་རྒྱས་སྐུ་ཉིད་མཆོག་ཏུ་བརྟག
ཧཱུཾ་ཡིག་འབྱིན་བྱེད་སེམས་ཅན་རྣམས། །ཨཱཿ ཡིག་གིས་ནི་གནས་པར་
བྱེད༑ །དེ་བཞིན་དུ། སྣང་བ་མཚན་མོའི་ཆ་ཉིད་ཀྱིས། །ཞེས་བྱ་བ་་
ལསོགས་པ་རྒྱ་ཆེར་གསུངས་སོ། །དང་པོར་སྲོག་ལ་སོགས་པའི་ཤེས་པ་
དབུ་མར་རབ་ཏུ་གཞུག་པར་བྱས་ནས། དེའི་རྗེས་སུ་ཤ་ནི་དགོངས་
པའི་སྐད་ཀྱིས་ཁྱད་པར་གྱི་དགའ་བ་རང་བྱིན་གྱིས་བརླབས་པའི་ངོ་་་་
བོ་ཉིད་བཞི་པའི་དགའ་བས་མ་སྦྱངས་ན། ཀྱེའི་བྷུ་སུ་ཀུའི་ཞབས་བདེ་
བ་ཆེན་པོའི་ཁྱིམ་དུ་འཇུག་པར་མི་བྱའོ། །དེ་བཞིན་དུ་རིམ་པ་ལྔ་པ་
ལས་ཀྱང༌། མཚན་མོ་མ་ཡིན་མཚམས་ཀྱང་མིན། །ཉིན་མོ་ཡང་ནི་མ་
ཡིན་ནོ། །ཞེས་བྱ་བ་ལ་སོགས་པ་གསུངས་སོ། །དེ་བཞིན་དུ་དཔལ་ས་
ར་ཧའི་ཞབས་ཀྱིས་ཀྱང་། དབང་པོ་གང་དུ་ནུབ་ཅིང་མི་གནས་རང་
བཞིན་ལ། །ཀྱེ་ཡི་ལྷན་ཅིག་སྐྱེས་དགའ་བླ་མའི་ཞལ་ལ་དྲིས། །རྐང་པ་
གཉིས་པས་ལམ་གྱི་ཐབས་གསུངས་ཏེ། སྒྱུ་འཕྲུལ་དྲྭ་བ་ཞེས་བྱ་བ་ལ་
སོགས་པའི་སྒྱུ་མའི་ཞེས་པ་ནི་ལས་ཀྱི་ཡན་ལག་ཏུ་རྟོགས་པར་བྱ་སྟེ།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།356 *
རྣམ་པ་སྣ་ཚོགས་པ་ལ་སོགས་པའི་སྐད་ཅིག་ལ་ཐོབ་པ་དེའི་བདེ་བ་་་་་
ཚོགས་པའི་ལུས་ལ་དྲྭ་བ་ཞགས་པ་སྟེ། དེས་ལུས་ཀྱི་རི་དྭགས་འཆིང་
བར་བྱེད་པ་བླ་མའི་ཞབས་ཀྱི་དྲིན་ལས་དེའི་ངོ་བོ་ཁོང་དུ་ཆུད་པར་་་་་
བྱའོ༑ །དེའི་ཕྱིར་དེ་ལ་བདེ་བ་ཉམས་སུ་མྱོང་བའི་ངོ་བོ་ཉིད་ཐོབ་པ་
དེའི་ཚེ་གང་དུའང་བརྗོད་པར་མི་ནུས་པའོ། །དེ་བཞིན་དུ་དཔལ་ས་ར་
ཧའི་ཞབས་ཀྱིས་ཀྱང་། དགའ་བས་མཉེས་གཤིན་འཇིག་རྟེན་ཞེས་བྱ་
བ་ལ་སོགས་པ་གསུངས་སོ། །རྐང་པ་གསུམ་པས་གོམས་པའི་ཁྱད་པར་
དུ་གསུངས་ཏེ། ལུས་སྣོད་ཅེས་བྱ་བ་ལ་སོགས་པའི་ལུས་ཉིད་ནི་བདག་
གི་སྣོད་གཞིར་གྱུར་པ་དེ་ལས་འབྱུང་བ་ཆེན་པོ་ལྔར་གྱུར་པའི་རྫས་་་་་
བཟའ་བར་བྱའོ། །དེ་ལ་དུས་དང་དུས་མིན་ནི་ཟླ་བ་དང་ཉི་མ་དག་
དང་།༑ །གསུམ་པ་ཨ་ཝ་དྷུ་ཏཱིའི་རླུང་ལ་བཞི་པའི་དགའ་བས་ཐམས་
ཅད་ཡོངས་སུ་འཇོམས་པའི་ཕྱིར་བཟའ་བ་དང་བཏུང་བ་ནི་རང་་་་་་་་
བཞིན་མེད་པར་བྱེད་པའོ། །དེ་བཞིན་དུ་དཔལ་དུས་ཀྱི་འཁོར་ལོ་ལས་
ཀྱང་༑ གང་ཞིག་ཐིག་ལེ་དཀར་འཛིན་ལྷུང་བ་ན་ཉིན་མཚན། །ཞེས་བྱ་
བ་ལ་སོགས་པ་གསུངས་སོ། །རྐང་པ་བཞི་པས་འབྲས་བུ་རྫོགས་པར་
གསུངས་ཏེ། རྒྱ་དང་རྡོ་ཞེས་བྱ་བ་ལ་སོགས་པ་ནི་དེ་ལ་བདེ་བ་ཆེན་
པོའི་དགའ་བ་ནི་རྒྱ་ཆེ་ཞེས་ཏེ། དགོངས་པའི་སྐད་ཀྱིས་སྐུའི་དགའ་
བའི་རྣམ་པར་རྟོག་པའོ། །རྡོ་ཞེས་བྱ་བ་ནི་དགོངས་པའི་སྐད་ཀྱིས་
གསུང་གི་དགའ་བའི་རྣམ་པར་རྟོག་པའོ། །ཐག་པ་ཞེས་པ་ནི་ཐུགས་ཀྱི་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། .357 .
དགའ་བའི་རྣམ་པར་རྟོག་པའོ། །དེ་རྣམས་ཐམས་ཅད་གཟུགས་ལ་
སོགས་པའང་ནམ་མཁའོ། །རྒྱུག་པ་ཞེས་པ་ནི་འོད་གསལ་འབེབས་པ་
དེ་ཉིད་རླུང་གི་ངོ་བོ་ལུས་ཀྱི་རི་དྭགས་སོ། །གྲོས་པ་ནི་རང་བཞིན་མེད་
པར་གྱུར་པར་རྟག་ཏུ་གོམས་པའི་རྣལ་འབྱོར་པས་ནམ་མཁར་འོད་་་་་
གསལ་ལ་ཐིམ་པར་གྱུར་པའོ།། །དེའི་ཕྱིར་བྷུ་སུ་ཀུའི་ཞབས་ཀྱིས་མཚན་
མོ་ཞེས་པ་ནི་མ་རིག་པའི་མུན་པ་སངས་པ་ལ་བྲོས་པ་ཞེས་པའི་དོན་་་་་
ནོ༑ །དེ་བཞིན་དུ་ལུང་ལས་ཀྱང་། བདག་ཉིད་དེ་བཞིན་ཐིམ་གྱུར་ཏེ། །
བཅོམ་ལྡན་འདས་ནི་སྲོག་གི་བདག །ཅེས་བྱ་བ་ལ་སོགས་པ་གསུངས་
སོ། །དཔའ་བོའི་ཏི་ལ་ཞེས་བྱ་བའི་གླུའི་དབྱངས་ནག་པོ་སྤྱོད་པའི་
ཞབས་ཀྱིའོ། །གང་ཚེ་ཟླ་བ་གང་བ་ཤར་གྱུར་པ། །དེ་ཚེ་སེམས་ཀྱི་རྒྱལ་
པོ་དྲི་མ་མེད། །གཏི་མུག་དྲི་མ་གཅོད་པ་བླ་མའི་གསུང༌། །ཡུལ་དང་
དབང་པོ་ནམ་མཁར་སླེབས་པར་གྱུར། །མཁའ་མཚུངས་ས་བོན་གང་
ཞིག་མཁའ་མཉམ་འགྲོ། །རང་གི་ཤིང་ལས་ཁམས་གསུམ་གྲིབ་མས་
ཁྱབ༑ །ཇི་ལྟར་ཉིན་བྱེད་ཤར་བས་མཚན་མོ་སེལ་བར་བྱེད། །སྲིད་
མཚོར་གཏི་མུག་རབ་རིབ་སེལ་བར་བྱེད། །ཇི་ལྟར་ངང་པའི་རྒྱལ་པོས་
ཆུ་འོ་འབྱེད། །སྲིད་པ་ཟ་ཞེས་ཀཧྞ་པ་ཡིས་སྨྲས། །དོན་དེ་ཉིད་བདེ་བ་
ཆེན་པོའི་རྒྱལ་པོ་ཆོས་ཐམས་ཅད་དམིགས་པ་མེད་པའི་རོ་དེས་སླར་་་་་
ཡང་ནག་པོ་སྤྱོད་པ་པ་རྣམ་པར་སྒོམ་པར་བྱེད་དོ། །ཟླ་བ་གང་བ་ཞེས་
བྱ་བ་ལ་སོགས་པ་ནི་བླ་མའི་དྲིན་ལས་གང་གི་དུས་སུ་ཆ་བཅུ་དྲུག་་་་་

358 + ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དང་ལྡན་པའི་བྱང་ཆུབ་ཀྱི་སེམས་ཀྱི་ཟླ་བའི་དཀྱིལ་འཁོར་ཤར་བར་་་་་
གྱུར་པ་དེའི་དུས་སུ་རྣལ་འབྱོར་གྱི་དབང་ཕྱུག་སེམས་ཀྱི་རྒྱལ་པོ་ཤིན་་་
ཏུ་དྲི་མ་མེད་པར་འགྱུར་རོ། །དྷུའི་རྐང་པས་དོན་དེ་ཉིད་བརྣ་པར་
བྱེད་དེ། །གཅོད་པ་ཞེས་བྱ་བ་ལ་སོགས་པ་ནི་བློ་གྲོས་དང་ལྡན་པས་བླ་
མའི་གསུང་གིས་གཏི་མུག་ལ་སོགས་པའི་སྒྲིབ་པ་འབྲོས་པར་འགྱུར་་་་་་
རོ༑ །ཡུལ་དང་དབང་པོ་ཞེས་བྱ་བ་ལ་སོགས་པ་ནི་ནམ་མཁར་འོད་
གསལ་ལ་འཇུག་པར་བྱེད་དོ། །དེ་བཞིན་དུ་དཔལ་ས་ར་ཧའི་ཞབས་
ཀྱིས་ཀྱང༌། དུས་མཉམ་ཤར་བ་དེ་ལ་ཕྱག་འཚལ་ལོ། །ཞེས་བྱ་བ་ལ་
སོགས་པ་གསུངས་སོ། །རྐང་པ་གཉིས་པས་ཆོས་ཀྱི་ས་བོན་གྱི་ནུས་པ་
གསུངས་ཏེ། མཁའ་མཚུངས་ས་བོན་ཞེས་བྱ་བ་ལ་སོགས་པ་ནི། ནམ་
མཁའ་དང་མཚུངས་པའི་ས་བོན་ནི་འོད་གསལ་གྱི་རང་བཞིན་སེམས་་
ལས་སྐྱེས་པ་སྟེ། དེའི་རང་བཞིན་འོད་རབ་ཏུ་གསལ་བ་ནི་རང་གི་ཤིང་
ལྗོན་པའི་གྲིབ་མ་རྣལ་འབྱོར་གྱི་དབང་ཕྱུག་གི་ཡེ་ཤེས་ཀྱི་འོད་ཟེར་་་་་་
གྱིས་འཇིག་རྟེན་གསུམ་པོ་ཁྱབ་པའོ། །རྐང་པ་གསུམ་པས་དེའི་ཁྱད་
པར་གྱི་མཚན་ཉིད་གསུངས་ཏེ། མཚན་མོ་སེལ་ཞེས་བྱ་བ་ལ་སོགས་པ་
ནི་དཔེར་ན་ཉིན་མོར་བྱེད་པ་ཤར་བར་གྱུར་པ་ན་མཚན་མོའི་མུན་པ་་
སེལ་བ་བཞིན་དུ། ཇི་ལྟར་བླ་མ་དམ་པའི་ཞབས་ཀྱི་རྡུལ་གྱི་ཚོགས་ལ་
རབ་ཏུ་འདུད་ན་སོ་སོར་ལྟ་བ་ལས་ཡང་དག་པར་སྐྱེས་པའི་རང་་་་་་་་་་
བཞིན་གྱི་དྲིན་ལས་སྲིད་པའི་རྒྱ་མཚོར་ཡེ་ཤེས་ཀྱིས་གཏི་མུག་དང་ཞེ་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། 359 +
སྡང་ལ་སོགས་པའི་སྒྲིབ་པ་རིང་དུ་འབྲོས་པར་གསུངས་སོ། །རྐང་པ་
བཞི་པས་རྣལ་འབྱོར་གྱི་དབང་ཕྱུག་གི་སྤྱོད་པ་གསུངས་ཏེ། ངང་པའི་
རྒྱལ་པོས་ཞེས་བྱ་བ་ལ་སོགས་པ་ནི་དཔེར་ན་ཕྱི་རོལ་དུ་ངང་པའི་རྒྱལ་
པོས་ཆུ་དང་འོ་མ་འདྲེས་པའི་ཆུ་རྣམ་པར་ཕྱེ་ནས་འོ་མ་འཐུང་བར་་་་་
བྱེད་དོ། །ནག་པོ་སྤྱོད་པ་ཉིད་ལ་ཀྱེའི་རྣལ་འབྱོར་པ་མཆོག་གི་དེ་ཉིད་
ཀྱིས་སྲིད་པའི་རང་བཞིན་ཁོང་དུ་ཆུད་པས་སྲིད་པ་བཟའ་བར་བྱ་བ་་་
ཡིན་གྱི། །ཁྱོད་སྲིད་པ་ལེན་པར་མ་བྱེད་ཅིག་པའོ། །དེ་བཞིན་དུ་ཡེ་
ཤེས་བྱང་ཆུབ་པ་ལས་ཀྱང་། སྲིད་པ་མ་ཡིན་མྱང་འདས་མིན། །ཡང་
དག་ཇི་བཞིན་རྟོགས་པ་ལས། །ཞེས་སོ། །འདི་ནི་ཐ་ག་པའི་ཞབས་ཀྱི་
གླུའི་དབྱངས་སོ། །ཆོས་འབྱུང་རྐང་རྟེན་རྡོ་རྗེའི་གནས་ཀྱི་བཀད། །
ལན་ལྔར་འཐག་ཅིང་འཐགས་པས་དྲི་མེད་གོས། །བདག་ནི་ཐ་གའི་
རང་བཞིན་རྒྱུ་རྣམས་དང་། །སྤུན་དག་བདག་གིར་མཚོན་པ་མི་ཤེས་
སོ༑ །ཕྱེད་བཅས་ཁྲུ་གསུམ་ཁྱིམ་འཐག་སུན་སྒྲོམ་གསུམ། །ནམ་མཁའ་
ཁེངས་གྱུར་དེ་ནི་ཐག་འཐག་གོ །གཞོམ་མེད་ཐག་བཟངས་སྒྲ་ནི་བླ་
མའི་གསུང་བྲལ་མིན། །གནས་གཉིས་བཅད་ནས་རྒྱུན་རྣམས་བསྒྲིམས་
ཤིང་བརྟན་པོར་བསྐྱངས། །ནོར་བུར་སོན་པ་སྟོང་ཉིད་ཀྱིས་མཚོན་
སྟོང་ཉིད་སྙིང༌། །ཐག་གི་རོ་རྙེད་ཐ་ག་གཏི་མུག་དྲྭ་བ་གྲོལ། །ཆོས་
ཐམས་ཅད་ཁོང་དུ་ཆུད་པའི་དོན་དེ་ཉིད་སེམས་ཅན་རྣམས་ཀྱི་ཕྱིར་་་་་
གྲུབ་པའི་སློབ་དཔོན་ཐ་ག་པའི་ཞབས་ཀྱིས་གསུངས་ཏེ། ཆོས་ཞེས་བྱ་

360 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
བ་ལ་སོགས་པ་ནི་ཆོས་འབྱུང་དགོངས་པའི་སྐད་ཀྱིས་ཤེས་རབ་ཀྱི་་་་་་
ཆོས་འབྱུང་དུ་རྟོགས་པར་བྱའོ། །རྐང་རྟེན་ཞེས་པ་ནི་རྐང་པ་བཞི་
དགའ་བ་བཞིའི་རྟེན་དུ་གྱུར་པའོ། །དེ་བཞིན་དུ་བརྟག་པ་གཉིས་པ་
ལས་ཀྱང་། ཨི་ཡིག་གང་བྱེད་ལྷ་མོ་བཞིའོ། །ཞེས་བྱ་བ་ལ་སོགས་པ་
གསུངས་སོ། །ཡང་ན་དོན་དམ་པ་རིག་པས་ཡང་དག་པ་ཇི་ལྟ་བ་
བཞིན་དུ་གྱུར་པའི་ཆོས་ཀྱི་འབྱུང་གནས་གང་ཡིན་པ་དེ་ནི་ཆོས་་་་་་་་་
འབྱུང་ངོ༌། །རྡོ་རྗེ་ཞེས་པ་ནི་རྣལ་འབྱོར་གྱི་དབང་ཕྱུག་གིས་བྱ་བ་དང་
བྱེད་པའི་དངོས་པོ་ལས་དེའི་གནས་ཀྱི་བཀོད་དེ་ནི་རྣལ་འབྱོར་རོ། །དེ་
བཞིན་དུ་དཔལ་ས་ར་ཧའི་ཞབས་ཀྱིས་ཀྱང༌། རྡོ་རྗེ་འབེབས་པས་གཡོ་
བ་ཉིད། །པདྨ་ཡོད་པས་རྡོ་རྗེའོ། །བྱ་བ་བྱེད་པས་རྒྱས་འདེབས་པ། །
འདི་ནི་བདེ་ཆེན་རྒྱལ་པོའོ། །དེ་ལ་ཤེས་རབ་ཀྱི་ཆུ་སྐྱེས་ལ་མེ་ལོང་ལྟ་བུ་
ལ་སོགས་པའི་ཡེ་ཤེས་ལྔའི་བདག་ཉིད་ཀུན་རྫོབ་བྱང་ཆུབ་ཀྱི་སེམས་་་་་
ནི་སྟོང་པ་ཉིད་དང་སྙིང་རྗེའི་བདག་ཉིད་རྡོ་རྗེ་བླ་མའི་དྲིན་ལས་སོ། །
དྲི་མེད་གོས་ཞེས་པ་ནི་རང་བཞིན་གྱི་འོད་གསལ་གྱིས་ཡོངས་སུ་དག་་་
པར་བྱེད་པའོ། །ཞེས་སོ། །དེ་བཞིན་དུ་བརྟག་པ་གཉིས་པ་ལས་ཀྱང་།
ཀུན་རྫོབ་ཀུནྡ་དང་མཚུངས་པ།།དོན་དམ་བདེ་བའི་གཟུགས་ཅན་ནོ། །
ཞེས་སོ། །དྷཱུའི་རྐང་པས་ཡང་དག་པར་རྟོགས་པ་བརྟན་པར་བྱེད་དེ།
བདག་ནི་ཐ་ག་ཞེས་བྱ་བ་ལ་སོགས་པ་ནི་ངོ་བོ་ཉིད་ཀྱིས་ཐབས་ཀྱི་་་་་
བདག་ཉིད་ནི་ཐ་ག་པའི་ཞབས་སོ། །རྒྱུ་དང་སྤུན་དག་ནི་གང་གི་ཕྱིར་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། : 361 ;
ན་ཀུན་རྫོབ་དང་དོན་དམ་པའི་དབྱེ་བ་དམིགས་པ་མཚོན་པ་བདག་་་་
གིས་མི་ཤེས་པའོ། །དེ་བཞིན་དུའང་། གཟུང་འཛིན་དངོས་པོ་མེད་
པའི་ཕྱིར། །སེམས་ནི་གང་དུའང་སྐྱེ་བ་མེད། །གང་ལ་སེམས་ཉིད་སྐྱེ་
མེད་པ། །དེ་ཉིད་མཆོག་གི་གོ་འཕང་ངོ༌། །རྐང་པ་གཉིས་པས་རྟེན་
དང་བརྟེན་པ་གསུངས་ཏེ། ཕྱེད་བཅས་ཁྲུ་གསུམ་ཞེས་བྱ་བ་ལ་སོགས་
པ་ནི་རང་གི་ལུས་ལ་བསམ་གཏན་གྱི་ཁང་པར་གྲོལ་བ་སྟེ། དེ་ལ་
དགའ་བ་གསུམ་པ་བསྐྱེད་པའོ། །ནམ་མཁའ་ཁེངས་གྱུར་ཅེས་པ་ནི་
ཡོངས་སུ་དག་པའི་འོད་གསལ་གྱིས་ཡོངས་སུ་སྦྱར་བར་བྱ་བས་སོ་་་་་་
སོར་ལྟ་བ་དང་ལྡན་པས་བདག་གནས་པའོ། །དེ་བཞིན་དུ་བརྟག་པ་
གཉིས་པ་ལས་ཀྱང་། ལུས་དང་བྲལ་བའི་སེམས་ཉིད་ནི། །གཞན་དུ་
སྤང་བར་བྱ་བ་མེད། །ཅེས་སོ། །རྐང་པ་གསུམ་པས་ཡིད་ཆེས་པའི་
ཚོགས་པ་གསུངས་ཏེ། གཞོམ་དུ་མེད་པ་ཞེས་བྱ་བ་ལ་སོགས་པའི་ཐག་
བཟངས་ནི་དགོངས་པའི་སྐད་ཀྱིས་སྲོག་དང་རྩོལ་བ་ཐབས་དང་ཤེས་་
རབ་ཀྱི་བདག་ཉིད་ཀྱི་རླུང་གཉིས་ལ་གཞོམ་དུ་མེད་པའི་སྒྲ་དང་
གཟུགས་བརྙན་ཡོངས་སུ་རྟོག་པ་ཞེས་སོ། །ལྷན་ཅིག་སྐྱེས་པའི་སྒྲ་
བརྙན་དང་། དེ་ཉིད་ཀུན་རྫོབ་བྱང་ཆུབ་ཀྱིས་སེམས་བླ་མ་དམ་པའི་
གསུང་གིས་བསྒྲུབ་པར་བྱའོ། །གནས་གཉིས་ཆད་གྱུར་ཅེས་ནི་དངོས་
པོ་དང་དངོས་པོ་མེད་པར་འཛིན་པ་དག་བཅད་ནས་རྡོ་རྗེ་དང་ཆུ་་་་་་་
སྐྱེས་ཡང་དག་པར་སྦྱོར་བ་བརྟན་པས་མི་ཕྱེད་པར་བདག་གིས་བྱའོ། །

36? - ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཞེས་སོ། །རྐང་པ་བཞི་པས་རྣལ་འབྱོར་པའི་རྗེས་སུ་སྔགས་པ་གསུངས་
ཏེ༑ ནོར་བུར་སོན་པ་ཞེས་བྱ་བ་ལ་སོགས་པ་ནི་ཆོས་ཐམས་ཅད་རང་
བཞིན་གྱིས་འོད་གསལ་བ་ཁོང་དུ་ཆུད་པ་ལས་དར་མའི་སྐྱེ་བོ་དང་
འཁྱུད་པས་དེ་ཉིད་རང་བཞིན་གྱིས་ཡོངས་སུ་དག་པ་ཨ་ཝ་དྷཱུ་ཏཱི་པ་་་་་
རྣལ་འབྱོར་མ་བདག་མེད་མའོ། །ནོར་བུར་གནས་པ་ཞེས་པ་ནི་འཐག་
པའི་ཚུལ་ཐག་པའི་ཞབས་བདག་གིས་ཐོབ་པའོ། །དེའི་ཕྱིར་དེའི་དྲིན་
ལས་གཏི་མུག་གིས་མངོན་པར་འཁྱུད་པའི་སྲད་བུས་བཅིངས་པ་རྣམ་་
པར་དྲལ་བར་གྱུར་པའོ། །ཐ་ག་པ་ནི་སྐྱེ་བའི་ཆོས་དང་རྣམ་པར་བྲལ་
ནས་རྡོ་རྗེ་འཛིན་པར་གྱུར་ཏོ་ཞེས་པའོ། །དེ་བཞིན་དུ་དཔལ་ས་ར་
ཧའི་ཞབས་ཀྱིས་ཀྱང་། དེ་ནི་དཔལ་ལྡན་ཞེས་བྱ་བ་ལ་སོགས་པ་
གསུངས་སོ། །ཤེ་ཝ་རཱི་ཞེས་བྱ་བའི་གླུའི་དབྱངས་ཞི་བ་པའི་ཞབས་
ཀྱིའོ༑ །ཚད་མས་བརྟགས་ཤིང་བརྟགས་པས་ཆ་ཤས་ཆ ཆ་ཤས་ཆ་
ཤས་བརྟགས་ན་ལྷག་མ་མེད། །དེ་ཉིད་ཕྱིར་ན་གཟུགས་ནི་མ་རྙེད་དོ། །
ཤཱནྟིས་སྨྲས་པ་ཅི་ཞིག་སྒོམ་པར་བྱེད། །ཚད་མས་བརྟགས་བརྟགས་
སྟོང་པ་ཉིད་དུ་སོང་། །སླར་ཡང་བླངས་ནས་རང་གིས་འགོག་པར་
བྱེད༑ །རྣམ་པ་གཉིས་འབབས་ལམ་ནི་མ་མཐོང་སྟེ། །ཤཱནྟིས་སྨྲས་པ་སྐྲ་
རྩེའི་ཆ་མི་ཤོད། །བྱ་བ་མེད་པར་ཟུང་དག་ཡོད་མ་ཡིན། །རང་གིས་
རིག་པས་ཤཱནྟི་པ་ཡིས་སྨྲས། །ཡེ་ཤེས་ཀྱི་དགའ་བའི་བདེ་བས་གང་ཞིག་
བརླན་པ་གྲུབ་པའི་སློབ་དཔོན་ཤཱནྟི་པས་དོན་དེ་ཉིད་སྐྱེ་བོ་རྣམས་ཀྱི་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། *363
ཕྱིར་རབ་ཏུ་གསུངས་སོ། །ཏུ་ལ་ཞེས་བྱ་བ་ལ་སོགས་པ་ནི་རང་བཞིན་
གྱིས་ཉེན་པ་ཉིད་ཚད་མས་གཞལ་བར་རིགས་པ་ནི་འཇིག་རྟེན་གསུམ་
དང་༑ ལུས་ངག་ཡིད་ཀྱིས་འདིར་གཡོ་བ་དང་མི་གཡོ་བ་ལ་སོགས་པའི་
དབྱེ་བས་ཆ་ཤས་ཅན་གཅིག་ཚད་མས་བསྐྱེད་པར་བྱས་པའི་རང་་་་་་་་
བཞིན་ཆ་ཤས་དྲུག་ཏུ་བསྒྲུབ་པར་བྱས་ནས། དེ་ཉིད་ཀྱི་ཆ་ཤས་རྡུལ་ཕྲ་
རབ་གོང་བུའི་རྡུལ་ཕྲན་ཆ་དྲུག་ཏུ་དངོས་པོ་མེད་པར་ཕྱེ་ཞིང་ཕྱེ་བས་་
ཆ་ཤས་མེད་པའོ། །ཆ་ཤས་མེད་པས་མཚོན་པ་དེ་ཉིད་ཀྱང་རྒྱུ་དང་
བྲལ་བའི་ཕྱིར་དེའི་སེམས་ཀྱི་རྒྱུའི་ཕྱིར་རྗེས་ལ་ཐོབ་པ་མེད་དོ། །ཤཱནྟི་
པའི་ཞབས་ཀྱིས་གསུངས་པ། དངོས་པོ་དེ་ལ་དམིགས་པ་དང་དངོས་
པོ་མེད་པ་ལ་ཅི་ཞིག་བསྒོམ་པར་བྱ་སྟེ། དེ་བཞིན་དུའང་ཤེས་རབ་ལེའུ་
ལས༑ རྣམ་པར་དཔྱད་བྱས་ན། ཞེས་བྱ་བ་ལ་སོགས་པ་གསུངས་སོ། །
རྐང་པ་གཉིས་པས་དོན་དེ་ཉིད་བརྟན་པར་བྱེད་དེ། _་ཚད་མས་
བརྟགས་ཞེས་བྱ་བ་ལ་སོགས་པ་ནི་དེ་རྣམ་པར་དཔྱོད་པའི་ཚད་མས་་་
ཀྱང་ཆ་ཤས་ལ་སོགས་པ་འབྱིན་པའོ། །སྟོང་པ་ཞེས་པ་ནི་འོད་གསལ་
སེམས་རབ་ཏུ་ཞུགས་པའོ། །དེ་ལ་བདག་གིས་འོད་གསལ་བཟུང་ནས།
འགོག་པ་ཞེས་བྱ་བ་ལ་སོགས་པ་ནི་བདག་ཏུ་འཛིན་པའི་བསྒོམ་པར་་་
བྱ་བ་དང༌། སྒོམ་པ་པོའི་ངོ་བོ་འགོག་པ་ཞེས་སོ། །དེ་བཞིན་དུ་བརྟག་
པ་གཉིས་པ་ལས་ཀྱང་། བསྒོམ་མེད་སྒོམ་པ་པོ་ཡང་མེད། །ཅེས་བྱ་བ་
ལ་སོགས་པ་གསུངས་སོ། །རྐང་པ་གསུམ་པས་ལམ་གྱི་རྗེས་སུ་བསྔགས་

• 364 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
པ་གསུངས་ཏེ། འབབས་ཞེས་བྱ་བ་ལ་སོགས་པ་ནི་འདིར་མཆོག་གི་
ལམ་ལ་གཉིས་སུ་མེད་པའི་ཕྱིར་རྣམ་པ་གཉིས་སུ་མེད་པའོ། །དེའི་ཕྱིར་
ཤཱནྟི་པའི་ཞབས་ཀྱིས་གསུངས་ཏེ། འདིར་སྐྲའི་རྩེ་མོའི་ཆའི་ཆོས་ཀྱིས་
ཞུགས་ན་དེའང་རིང་བ་ཉིད་དོ། །ཡང་ན་སྐྲའི་རེ་ཁཱའི་མཚམས་ཀྱི་ཆ་
འདིར་མེད་པའོ།།དེ་བཞིན་དུ་ཀླུ་སྒྲུབ་ཞབས་ཀྱིས་ཀྱང་། དེ་ཡི་ལུས་ལ་
ཁོང་སེང་མེད། །ཅེས་བྱ་བ་ལ་སོགས་པ་གསུངས་སོ། །རྐང་པ་བཞི་པས་
རང་བཞིན་ལ་དམིགས་པ་གསུངས་ཏེ། བྱ་བ་ཞེས་བྱ་བ་ལ་སོགས་པ་ནི་
གྲུབ་པའི་སློབ་དཔོན་ཤཱནྟི་པའི་ཞབས་ཀྱིས་རང་ཉིད་བྱ་བ་དང་བྱེད་་་་་
པ་དང་བྲལ་བའི་ཕྱིར་བླ་ན་མེད་པའི་གོ་འཕང་དུ་གསུངས་སོ། །འདི་
ཉིད་ཚད་མའི་རིག་པས་དཔྱད་པ་བླ་མ་དམ་པའི་དྲིན་ལས་བླ་ན་མེད་་
པའི་གོ་འཕང་རང་ཉིད་ཀྱིས་མཁྱེན་པའོ། །དེ་བཞིན་དུ་བརྟག་པ་
གཉིས་པ་ལས་ཀྱང་། བླ་མའི་རིམ་པ་ཉེར་བསྟན་ནས།།གྱ་ནོམ་པ་ཉིད་
བདག་གིས་ཤེས། །འདོད་པ་སྦྱིན་པ་ཞེས་བྱ་བའི་གླུའི་དབྱངས་འདུ་
ཤེས་གསུམ་པའི་ཞབས་ཀྱིའོ། །ནམ་ཕྱེད་ཆུ་སྐྱེས་ཁེངས་རྒྱས་སུམ་ཅུ་
གཉིས༑ །རྣལ་འབྱོར་མ་རྣམས་དེ་ལ་ཡན་ལག་ཚིམ། །རི་བོང་འཛིན་
ལམ་ཨ་ཝ་དྷཱུ་ཏཱིར་བསྐྱོད། །རིན་ཆེན་ཚིག་ནི་ལྷན་ཅིག་སྐྱེས་པ་སྨྲ། །རི་
བོང་འཛིན་བསྐྱོད་མྱ་ངན་འདས་པར་འགྲོ། །པདྨ་ཅན་ནི་པདྨར་
འབབས་པའི་ཆུ། །ཁྱད་པར་དགའ་བ་མཚན་ཉིད་དང་བྲལ་བ། །གང་
གིས་དེ་ཤེས་དེ་ནི་སངས་རྒྱས་སོ། །བྷུ་སུ་ཀུས་སྨྲས་བདག་གིས་ཚོགས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། • 365 •
པ་ཤེས། །ལྷན་ཅིག་སྐྱེས་དགའ་བདེ་བ་ཆེན་པོར་རོལ། །དོན་དེ་ཉིད་
ལྷན་ཅིག་སྐྱེས་པའི་རོས་ཡོངས་སུ་གང་བའི་གྲུབ་པའི་སློབ་དཔོན་བྷུ་་་་
སུ་ཀུས་གསུངས་ཏེ། ནམ་ཕྱེད་ཅེས་བྱ་བ་ལ་སོགས་པ་ནི་དེ་ལ་དབང་
གི་ལེའུ་གསུངས་པའི་ཆོ་ག་ལས། ནམ་ཕྱེད་ཀྱི་ཐུན་མཚམས་བཞི་ལ་
ཤེས་རབ་ཡེ་ཤེས་ཀྱི་དབང་སྟེར་བའི་དུས་སུ་རྡོ་རྗེའི་ཉི་མའི་འོད་ཟེར་་
གྱིས་ཆུ་སྐྱེས་ནི་བདག་གི་གཙུག་ཏོར་གྱི་ཆུ་སྐྱེས་སུ་རྣམ་པར་རྒྱས་པའོ།།
དེའི་དུས་ལ་རྣལ་འབྱོར་མ་སུམ་ཅུ་རྩ་གཉིས་ཞེས་པ་ནི་རྩ་སུམ་ཅུ་རྩ་་་་
གཉིས་བྱང་ཆུབ་ཀྱི་སེམས་འབབས་པ་ལ་ལ་ནཱ་དང་། ར་ས་ནཱ་དང་།
ཨ་ཝ་དྷུ་ཏཱི་མི་ཕྱེད་མ་ཕྲ་མོའི་གཟུགས་ལ་སོགས་པར་རྟོགས་པར་བྱའོ།།
དེའི་གནས་སུ་འབབས་པར་བྱེད་དོ། །དེ་རྣམས་ཀྱི་དགའ་བ་ལ་སོགས་
པའི་ཚོགས་པས་ཡན་ལག་ཡང་དག་པར་ཚིམ་པར་གྱུར་པའོ། །དྷུའི་
རྐང་པ་དང་ལྷན་ཅིག་པའི་བླ་མའི་སྟོབས་གསུངས་ཏེ། དུས་དེར་དེའི་
རྒྱུས་རི་བོང་འཛིན་པ་བྱང་ཆུབ་ཀྱི་སེམས་ཀྱི་ཟླ་བ་ཨ་ཝ་དྷུ་ཏཱིའི་ལམ་་་་་
གྱིས་རྡོ་རྗེའི་རྩེ་མོར་སོན་པ་བླ་མ་དམ་པའི་གསུང་གིས་དེ་ཉིད་རིན་པོ་
ཆེའི་མཐུ་ལས་དེ་བདག་ལ་ལྷན་ཅིག་སྐྱེས་པའི་དགའ་བ་སྟོན་པར་་་་་་་
བྱེད་དོ། །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། སེམས་ཀྱི་
དབང་པོའི་མདའ་ཞེས་བྱ་བ་ལ་སོགས་པ་གསུངས་སོ། །རྐང་པ་གཉིས་
པས་དོན་དེ་ཉིད་གསུངས་ཏེ། བསྐྱོད་ཅེས་བྱ་བ་ལ་སོགས་པ་ནི་རི་བོང་
འཛིན་པ་བྱང་ཆུབ་ཀྱི་སེམས་ཨ་ཝ་དྷུ་ཏཱིའི་ལམ་གྱིས་གང་དུ་ཡོངས་སུ་་

· 366 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
བསྐྱོད་པར་བྱེད་པ་དེ་ཉིད་བླ་མའི་དྲིན་གྱིས་རྡོ་རྗེའི་རྩེ་མོ་མཆོག་ལ་མྱ་
ངན་ལས་འདས་པ་འོད་གསལ་བར་གྱུར་པའོ། །པདྨའི་རོ་ལ་བདེ་བ་
ཆེན་པོའི་རོ་དེ་ཡོད་པའི་ཕྱིར་རོ། །པདྨ་ཅན་ནི་དེ་ཉིད་རང་བཞིན་
ཡོངས་སུ་དག་པ་ཨ་ཝ་དྷཱུ་ཏཱི་པ་བདག་མེད་མ་ཆུ་སྐྱེས་ཀྱི་རོ་དེ་ཉིད་་་་་་
བྱང་ཆུབ་ཀྱི་སེམས་བདེ་བ་ཆེན་པོའི་རོས་སྐུ་རྡོ་རྗེ་རྒྱས་པའི་ཕྱིར་བདེ་་
བ་ཆེན་པོའི་འཁོར་ལོར་སྟེང་དུ་འབབས་པའི་ཕྱིར་རོ། །དེ་བཞིན་དུ་
ནག་པོ་སྤྱོད་པའི་ཞབས་ཀྱིས་ཀྱང་། ཐབ་ཏུ་འབབས་པར་རང་སེམས་
འཆིང༌༑ །ཞེས་བྱ་བ་ལ་སོགས་པ་གསུངས་སོ། །རྐང་པ་གསུམ་པས་དོན་
དེ་ཉིད་གསུངས་ཏེ། ཁྱད་པར་གྱི་དགའ་བ་ལ་སོགས་པ་མཚན་ཉིད་
དང་བྲལ་བ་བཞི་པའི་དགའ་བ་དག་པ་འདི་ཁྱད་པར་གྱི་དགའ་བ་་་་་་
གང་གིས་རྣལ་འབྱོར་གྱི་དབང་ཕྱུག་གི་རྟོགས་པ་བླ་མའི་དྲིན་གྱིས་་་་་་་་
ཉིན་མཚན་དུ་གྱུར་པ་དེ་ཉིད་བཅོམ་ལྡན་འདས་རྡོ་རྗེ་འཛིན་པ་་་་་་
མཚན་སུམ་ཅུ་རྩ་གཉིས་དང་ལྡན་པ། དཔེ་བྱད་བཟང་པོ་བརྒྱད་ཅུས་
བརྒྱན་པའོ། །འདིར་དེ་ཉིད་རྣམས་ཀྱི་མ་རིག་པའི་སྐབས་མེད་པའི་
ཕྱིར་རོ། །དེ་བཞིན་དུ་རྡོ་རྗེ་ཌ་ཌཱིའི་ཞབས་ཀྱིས་ཀྱང་། བ་ལང་ཁུ་རིག་
ཅེས་བྱ་བ་ལ་སོགས་པ་གསུངས་སོ། །རྐང་པ་བཞི་པས་རང་གི་རྟོགས་
པ་བརྟན་པར་བྱེད་དོ། །བྷུ་སུ་ཀུས་སྨྲས་པ་ཞེས་བྱ་བ་ལ་སོགས་པ་ནི་བྷུ་
སུ་ཀུའི་ཞབས་ཀྱིས་བདག་གིས་བཤད་པ་སྟེ། ཐབས་དང་ཤེས་རབ་
སྦྱོར་བས་ལྷན་ཅིག་སྐྱེས་པའི་དགའ་བ་བདེ་བ་ཆེན་པོ་བླ་མ་དམ་པའི་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། • 367 •
དྲིན་གྱིས་ཁོང་དུ་ཆུད་པས་རོལ་པའོ། ¯ །བ་ར་ཌི་ཞེས་བྱ་བའི་གླུའི་
དབྱངས་ས་ར་ཧའི་ཞབས་ཀྱིའོ། །མཐོ་ཞིང་མཐོ་བའི་རི་བོ་དེར། །ས་ཝ་
རི་ཡི་བུ་མོ་འདུག །རྨ་བྱའི་མདོངས་ནི་ལུས་ལ་གྱོན། །མ་རུའི་ཕྲེང་བ་
མགུལ་དུ་དཔྱངས། །སྨྱོན་པ་ས་ཝ་རི་ནི་འཁྲུལ། །གུ་ལི་མ་བྱེད་ས་ཝ་རི ༎
ཁྱོད་ཀྱི་རང་གི་ཁྱིམ་མི་མོ། །མིང་ནི་ལྷན་སྐྱེས་མཛེས་ལྡན་མ། །སྣ་
ཚོགས་ཤིང་མཆོག་རྩེ་མོ་ནི། །ནམ་མཁའི་མཐིལ་དུ་ཡལ་ག་རེག །
གཅིག་པུར་ས་ཝ་རི་ཉིད་འགྲོ། །རྣ་རྒྱན་འཁོར་ལོ་རྡོ་རྗེ་འཛིན། །ཁམས་
གསུམ་པོ་ཡི་ཁྲི་ཉིད་བཤམས། །བདེ་བ་ཆེན་པོའི་ཉལ་སར་བྱས། །ས་ཝ་
རི་སྤྲུལ་བདག་མེད་མ། །གཟུགས་འཚོང་དགའ་བས་ནམ་ལངས་གྱུར། །
སེམས་ཀྱི་སོ་རྩི་བདེ་བ་ཆེ། །ག་བུར་ཟ་བ་སྟོང་པ་ཉིད། །བདག་མེད་མ་
ཡིས་མགུལ་ནས་འཁྱུད། །བདེ་ཆེན་མཚན་མོ་ནམ་ལངས་གྱུར། །བླ་
མའི་གསུང་གི་གཞུ་དང་ནི། །རང་གི་ཡིད་ཀྱི་མདའ་ཡིས་ཕུག །མདའ་
གཅིག་ཉིད་ནི་བསྡོགས་བྱས་ནས། །མཆོག་གི་མྱ་ངན་འདས་པར་ཕུག །
སྨྱོན་པ་ཤ་ཝ་རི་པ་ནི། །ཆེར་ཁྲོས་རི་བོ་མཆོག་རྩེ་ཡི། །མཚམས་སུ་
ཞུགས་ནས་ཤ་ཝ་རི། །བདག་གིས་ཇི་ལྟར་མཆོང་བར་བྱེད། །གྲུབ་པའི་
སློབ་དཔོན་ས་ཝ་རི་པའི་ཞབས་ཀྱིས་དོན་དེ་ཉིད་སྙིང་རྗེ་ཆེན་པོའི་་་་་་་
རོས་ཕུག་པས་འཇིག་རྟེན་པའི་དོན་དུ་གསུངས་སོ། །མཐོ་ཞེས་བྱ་བ་ལ་
སོགས་པ་ནི་རྣལ་འབྱོར་གྱི་དབང་ཕྱུག་གི་རང་ལུས་སྒལ་ཚིག་ཀྱི་་་་་་་་
དབྱིག་པ་མཐོ་བའི་རི་རབ་ཀྱི་རྩེ་མོ་ལ་བདེ་བ་ཆེན་པོའི་འཁོར་ལོར་ས་

* 363 ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཡིག་གི་ཕ་རོལ་ཧ་ཡིག་དེ་ཉིད་འཛིན་པ་དེ་ཉིད་ས་ཝ་རིའོ། །དེའི་ཁྱིམ་
ཡེ་ཤེས་ཀྱི་ཕྱག་རྒྱ་བདག་མེད་མ་ཨ་ཡིག་ལས་སྐྱེས་པ་ལ་འདུག་པར་་་་་་
བྱེད་དོ། །།རྨ་རྨ་བྱའི་བྱའི་མདོམདོངས་༴ ཞེས་པ་ནི་རྣམ་པ་སྣ་ཚོགས་པའི་ཕྱོགས་ཀྱི་
རྣམ་པར་རྟོག་པའི་གཟུགས་ཀྱིས་ལྷག་པར་གནས་པ་དེས་གོས་དང་་་་་
རྒྱན་དུ་བྱས་པོ། །མ་རུ་ནི་གུཉྫ་སྟེ། མགྲིན་པ་ལོངས་སྤྱོད་ཀྱི་འཁོར་ལོ་
ལ་གུ་ཧྱའི་གསང་སྔགས་ལྷག་པར་རྣམ་པར་འཛིན་པའོ། ¯ །རྐང་པ་
གཞན་གྱི་རྐང་པས་དྷུའི་རྐང་པར་ཤེས་པར་བྱའོ། །རྐང་པ་གཉིས་པས་
གོམས་པའི་རང་བཞིན་གསུངས་ཏེ། སྨྱོན་པ་ཞེས་བྱ་བ་ལ་སོགས་པ་ནི་
བཅོམ་ལྡན་འདས་བདག་མེད་མའི་ངོ་བོས་དབུགས་འབྱིན་པ་སྟེར་་་་་་
བར་བྱེད་དོ། །ཀྱེའི་སྨོན་པ་ཡུལ་ལ་འཁྲུལ་པའི་སེམས་ས་ཝ་རི་ཐབས་
དང་ཤེས་རབ་གཅིག་པའོ། །གུ་ལི་ཞེས་བྱ་བ་ནི་དགའ་བ་ལ་སོགས་
པའི་རྣམ་པར་རྟོག་པ་མ་བྱེད་ཅིག་པའོ། །བདག་ཉིད་ཁྱོད་ཀྱི་ཁྱིམ་མི་
མོ་ནི་ཡེ་ཤེས་ཀྱི་ཕྱག་རྒྱ་ལྷན་ཅིག་སྐྱེས་པས་མཛེས་པ་ཅན་ནོ། །སྣ་
ཚོགས་ཞེས་བྱ་བ་ལ་སོགས་པ་ནི་དེའི་ལུས་ཀྱི་རི་རབ་བོ། །ཤིང་མཆོག་
ནི་མ་རིག་པའི་གཟུགས་ལ་དགའ་བ་ལ་སོགས་པའི་སྔགས་ཀྱི་སྣ་་
ཚོགས་པའི་རབ་ཏུ་བྱེད་པས་རྒྱས་པར་རང་གི་གཟུགས་སུ་གྱུར་པའོ། །
དེའི་ཡལ་གའང་ཕུང་པོ་ལྔ་ནམ་མཁའ་ལ་འོད་གསལ་ལ་རེག་པའོ། །
དེའི་ཕྱིར་དེ་བདག་མེད་མ་གཅིག་པུའོ། །རྣ་རྒྱན་ཞེས་པ་ནི་སྣ་ཚོགས་
པའི་གནས་ལ་འཁོར་ལོ་ལ་སོགས་པའི་ཕྱག་རྒྱ་ལྔ་རུས་པའི་རྒྱན་གྱིས་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། 369 •
བརྒྱན་པར་བྱས་ནས། རྡོ་རྗེ་ནི་ཐབས་ཀྱིས་ཡེ་ཤེས་རྣམ་པར་འཛིན་པ་
ཟུང་འཇུག་གི་ཚུལ་གྱིས་འདིར་ལུས་ཀྱི་རོ་བོ་ལ་འགྲོ་བ་ནི་རོལ་པར་་་་་་
བྱེད་པའོ། །རྐང་པ་གསུམ་པས་རོལ་པའི་བདེ་བའི་སྟོབས་གསུངས་ཏེ།
ཁམས་གསུམ་ཞེས་བྱ་བ་ལ་སོགས་པའི་ཁམས་གསུམ་ནི་ལུས་དང་།
ངག་དང་། ཡིད་རྣམས་ནམ་མཁའ་ལ་འོད་གསལ་བ་བརྐྱངས་ནས། །
དེས་གཟུང་བའི་བདེ་བ་ཆེན་པོར་ཉལ་བར་བྱས་ནས། །ས་ཝ་རི་སེམས་
ཀྱི་རྡོ་རྗེ་ནི་ལྟོས་འགྲོ་དང་ལྷན་ཅིག །གཟུགས་འཚོངས་མ་ཞེས་བྱ་བ་ནི་
ཉོན་མོངས་པ་འཇོམས་པར་བྱེད་པའི་ཕྱིར་དཱ་རི་ཀ་སྟེ།།བདག་མེད་མ་
གཟུགས་འཚོང་མའོ། །དགའ་བས་ཞེས་པ་ནི་རོལ་པས་དཔེ་མེད་པ་
འཕེལ་བར་འགྱུར་རོ། །མཚན་མོ་ཞེས་པ་ནི་མུན་པར་ཐབས་དང་ཤེས་
རབ་ཀྱི་རྣམ་པར་རྟོག་པ་འཇོམས་པའོ། །དེ་བཞིན་དུ་དཔལ་ས་ར་ཧའི་
ཞབས་ཀྱིས་ཀྱང་། དཔལ་གྱི་རྡོ་རྗེ་བདུད་རྩི་ཉིད་ཀྱང་འཁོར། །ཞེས་བྱ་
བ་ལ་སོགས་པ་གསུངས་སོ། །རྐང་པ་བཞི་པས་རྒྱུ་དང་འབྲས་བུའི་ངོ་
བོ་གསུངས་ཏེ། རྨ་བྱའི་མདོངས་ཞེས་བྱ་བ་ལ་སོགས་པ་ནི་སྙིང་གི་འོད་
གསལ་གོ་ལར་མོས་པ་དང༌། །ག་པུར་ནི་ཟུང་དུ་འཇུག་པའི་ངོ་བོས་རྒྱུ་
དང་འབྲས་བུ་ཉིད་ཀྱིས་དེས་དེར་མོས་པའོ། །སྟོང་པ་ཞེས་བྱ་ནི་དེ་
ཉིད་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་དོ།
བདག་མེད་མའི་ཡེ་ཤེས་རྣལ་འབྱོར་མས། མགུལ་པ་ནི་ལོངས་སྤྱོད་ཀྱི་
འཁོར་ལོར་རྣམ་པར་འཛིན་པར་བདེ་བ་ཆེན་པོའི་ཡེ་ཤེས་ཀྱི་འོད་་་་་་་

•370 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཟེར་གྱིས། ནམ་ཞེས་པ་ནི་རང་གི་ལུས་ལ་ཉོན་མོངས་པའི་མུན་པ་རང་
ཉམས་པའོ། །དེ་བཞིན་དུ་ཡང་སུ་ཏ་ཀེ་ལས་ཀྱང་། རྒྱུ་དང་འབྲས་བུའི་
རྒྱས་གདབ་པ། །ཞེས་བྱ་བ་ལ་སོགས་པ་གསུངས་སོ། །རྐང་པ་ལྔ་པས་
རྡོ་རྗེ་བླ་མའི་བདག་ཉིད་ཆེ་བ་གསུངས་ཏེ། བླ་མའི་གསུང་གི་ཞེས་བྱ་
བ་ལ་སོགས་པ་ནི་བླ་མ་དམ་པའི་གསུང་གཞིར་བྱས་ནས། །རང་གི་
ཡིད་བྱང་ཆུབ་ཀྱི་སེམས་མདའོ། །མདའ་གཅིག་ཉིད་ནི་བསྡོགས་བྱས་
ནས༑ །ཞེས་པ་ནི་གཉིས་པོ་དག་གཅིག་ཏུ་བྱས་ནས་དབྱངས་གཅིག་
ངེས་པར་སྒྲོགས་པས་དེ་ལ་གོམས་པར་བྱས་པར་གྱུར་པ་དེས་མྱ་ངན་་་
ལས་འདས་པས་ས་ར་ཧའི་ཞབས་བདག་གི་ཐོག་མ་མེད་པའི་མ་རིག་་་
པའི་བག་ཆགས་ཀྱི་སྐྱོན་བཅོམ་པའོ། །རྐང་པ་དྲུག་པས་སེམས་ཀྱི་ཡང་
དག་པར་ཇི་ལྟ་བའི་ངོ་བོ་གསུངས་ཏེ། སྨྱོན་པ་ཞེས་བྱ་བ་ལ་སོགས་པ་
ནི་ལྷན་ཅིག་སྐྱེས་པའི་ཆང་གིས་རབ་ཏུ་མྱོས་པ་བདག་གི་སེམས་རྡོ་རྗེ་་
ཉིད་ས་ཝ་རིའོ། །ཆེར་ཁྲོས་པ་ཞེས་པ་ནི་ཡེ་ཤེས་ཀྱི་དགའ་བའི་དྲིས་
བསྐུལ་བར་གྱུར་པ་བདེ་བ་ཆེན་པོའི་འཁོར་ལོར་པདྨ་བཞིན་དུ་གྱེན་་་་
དུ་རབ་ཏུ་བསྐྱོད་པ་ལས་དེ་ལ་ནུབ་པར་གྱུར་པའོ། །རི་མཆོག་ཅེས་བྱ་
བ་ནི་གསུངས་པའི་དོན་གྲུབ་པའི་སློབ་དཔོན་བདག་གིས་ཇི་ལྟར་་
བཙལ་བར་བྱ། །དེ་བཞིན་དུ་ལུང་ལས་ཀྱང༌། ཇི་སྲིད་སེམས་ནི་རབ་
འཇུག་པ། །བགྲོད་པ་རྣམས་ཀྱི་མཐར་ཐུག་མེད། །སེམས་ཉིད་ལོག་
པར་གྱུར་པ་ལ། །བགྲོད་བྱ་དང་ནི་བགྲོད་བྱེད་མེད། །པ་ཊ་ཧ་མཉྫ་རཱི་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། · 37] ‧
ཞེས་བྱ་བའི་གླུའི་དབྱངས་ལཱུ་ཧི་པའི་ཞབས་ཀྱིའོ། །དངོས་པོ་མ་ཡིན་
དངོས་པོ་མེད་པའང་མ་ཡིན་པའོ། །འདི་འདྲའི་སངས་རྒྱས་གང་གིས་
ཡིད་ནི་ཆེས་པར་བྱེད། །ལཱུ་ཧིས་སྨྲས་པ་རྨོངས་པ་ཡ་མཚན་མཚོན་དུ་
མེད༑ །ཁམས་གསུམ་ཉིད་དུ་རོལ་པར་དབྱིབས་དང་སྤྱོད་ལམ་མེད། །
གང་གི་ཁ་དོག་མཚན་མ་གཟུགས་ནི་མི་ཤེས་སོ། །དེ་ནི་ཇི་ལྟར་ལུང་
དང་རིག་བྱེད་དག་ལས་བཤད། །གང་གིས་ཇི་ལྟར་སྨྲ་བ་བདག་གིས་དྲི་
བར་བྱ། །ཆུ་ཡི་ཟླ་བ་ཇི་བབཞིན་བདེན་དང་རྫུན་པའང་མིན།།ལཱུ་ཧིས་
སྨྲས་པ་བདག་གིས་བསྒོམ་པ་ཇི་ལྟ་བུར། །གང་ཞིག་བླངས་འདུག་དེ་ནི་
བདག་གིས་མ་མཐོང་ངོ་། །ཡེ་ཤེས་ཀྱི་དགའ་བས་བརྗིད་པའི་ལཱུ་ཧི་
པའི་ཞབས་ཀྱིས་དེ་ཁོ་ན་ཉིད་ཀྱི་དོན་ཁྱད་པར་དུ་འཕགས་པའི་ཕྱིར་་་
གསུངས་ཏེ། དངོས་པོ་ཞེས་བྱ་བ་ལ་སོགས་པ་ནི་དངོས་པོ་དེ་ཉིད་དེ་
ཁོ་ན་ཉིད་མ་ཡིན་ནོ། །གང་གི་ཕྱིར་ན་རིལ་པོར་འཛིན་པའི་དབྱེ་བ་
མེད་པར་ལ་རྣམ་པར་དཔྱོད་པས་དངོས་པོར་དམིགས་པ་མེད་དེ། །ཅི་
སྟེ་དངོས་པོར་འཐོབ་པར་འགྱུར། །དངོས་པོ་མེད་པའང་མ་ཡིན་ཏེ། །
བདེན་པ་མ་ཡིན་པའི་ངོ་བོའི་ཕྱིར་འདི་འདྲ་བའི་རྫོགས་པའི་སངས་་་་
རྒྱས་ཀྱང་སེམས་ཅན་གང་གིས་ཀྱང་དེ་ཉིད་ཡིད་ཆེས་པར་བྱེད་ཅེས་་་་
གསུངས་སོ། །དྷུའི་རྐང་པས་ངོ་བོ་ཉིད་ཀྱི་རང་བཞིན་ཐོབ་པར་དཀའ་
བ་གསུངས་ཏེ། ལཱུ་ཧིས་སྨྲས་པ་ཞེས་བྱ་བ་ལ་སོགས་པ་ནི་གྲུབ་པའི་
སློབ་དཔོན་ལཱུ་ཧི་པའི་ཞབས་ཉིད་ཀྱིས་ཏེ། འདི་ཉིད་མཚོན་པར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།⚫372.
དཀའ་བའི་དེ་ཉིད་བྱིས་པའི་རྣལ་འབྱོར་པས་མཚོན་མི་ནུས་པའོ། །
གང་གི་ཕྱིར་ཁམས་གསུམ་ནི་ལུས་ངག་ཡིད་གསུམ་རྣམ་པར་རོལ་པ་་་་
ནི་རྩེ་བར་བྱེད་པའོ། །དེའི་རྒྱུད་ལ་རིང་པོ་དང་། ཐུང་ངུ་དང་། ཟླུམ་པོ་
ལ་སོགས་པའི་དབྱིབས་མི་ཤེས་པས་གང་དུ་ངེས་པར་གནས་པར་བྱེད་
དོ༑ །ཞེས་པའོ། །རྐང་པ་གཉིས་པས་གསུངས་པའི་དོན་དེ་ཉིད་གསལ་
བར་བྱེད་དེ། ་གང་གི་ཞེས་བྱ་བ་ལ་སོགས་པ་ནི་གང་གི་དེ་ཉིད་ཀྱི་
མཚན་མའི་གཟུགས་རྟོགས་པ་མེད་པ་སྟེ། དེའང་ཇི་ལྟར་སྣ་ཚོགས་
པའི་སྙན་ངག་དང་། འདུལ་བ་དང་། ལུང་དང་། བསྟན་བཅོས་དང་།
རིག་བྱེད་རྣམས་ཀྱིས་བཤད་པའོ། །དེ་བཞིན་དུ་ཀླུ་སྒྲུབ་ཞབས་ཀྱིས་
ཀྱང་༑ དམར་པོ་མ་ཡིན་སེར་པོ་དང་། །བཙོད་ཁའི་ཁ་དོག་དེ་མི་
དམིགས༑ །ཞེས་བྱ་བ་ལ་སོགས་པ་གསུངས་སོ། །རྐང་པ་གསུམ་པས་དེ་
ཁོ་ན་ཉིད་ཀྱི་རང་བཞིན་གསུངས་ཏེ། གང་གིས་ཞེས་བྱ་བ་ལ་སོགས་པ་
ནི་གང་གིས་ཅི་ཞིག་གྲོལ་ཏེ། སོ་སོའི་སྐྱེ་བོའི་ཕྱིར་བར་གྱི་གྲུབ་མཐའ་
ཅི་ཞིག་སྦྱིན་པར་བྱ། ཇི་ལྟར་ཆུ་ཟླ་བདེན་པའང་མ་ཡིན་མི་བདེན་
པའང་མ་ཡིན་པའི། །དེ་ཉིད་རྣལ་འབྱོར་གྱི་དབང་ཕྱུག་གིས་སྒོམ་པའི་
གྲོང་ཁྱེར་གྱི་གཟུགས་བརྙན་ནོ། །དེ་ཇི་ལྟར་སྦྱར་ཏེ་བཤད་པར་བྱ།
ཡང་ན་དེ་ལ་ཇི་ལྟར་ཡིད་ཆེས་པར་བྱེད་དེ། སྨྲ་མེད་པའི་ཕྱིར་རོ། །
རྐང་པ་བཞི་པས་སེམས་ཀྱི་ངོ་བོ་གསུངས་ཏེ། ལཱུ་ཧིས་སྨྲས་པ་ཞེས་བྱ་
བ་ལ་སོགས་པ་ནི་ལཱུ་ཧི་པའི་ཞབས་ཀྱིས་གསུངས་པ་སྟེ། བདག་གིས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 373 ་
བསྒོམ་པར་བྱ་བ་དང༌། སྒོམ་པ་པོ་དང༌། སྒོམ་པ་རྣམས་ངོ་བོ་མེད་
པས་ཅི་ཞིག་བསྒོམ་པར་བྱ། \ དེའི་ཕྱིར་རྐང་པ་བཞི་པ་བཟུང་ནས་
བདག་གནས་པ་སྟེ། དེའང་བླ་མའི་གསུང་གིས་རྣམ་པར་དཔྱད་ནས་
དེའི་དབྱིབས་མངོན་དུ་བསྟན་པ་མེད་དེ། མ་མཐོང་བའོ། །དེ་བཞིན་
དུའང་༑ སེམས་ནི་ངེས་པར་རྟོགས་པ་ཡིས། །གང་གི་ཚེ་ན་གོམས་བྱེད་
པ༑ །དེ་ཚེ་སེམས་ནི་ངས་མ་མཐོང་། །གང་དུ་སོང་ཞིང་གང་གནས་
འགྱུར༑ །མལ་ལར་ཞེས་བྱ་བའི་གླུའི་དབྱངས་བྷུ་སུ་ཀའི་ཞབས་ཀྱིའོ། །
སྙིང་རྗེའི་སྤྲིན་ནི་རྒྱུན་མི་འཆད་པར་འཕྲོ། །དངོས་པོ་དངོས་མེད་རྟོག་
ཅིང་རྟོག་ཅིང་སེལ། །ཡ་མཚན་ཆེ་བ་ནམ་མཁའི་མཐིལ་དུ་ཤར། །ལྷན་
སྐྱེས་རང་བཞིན་ལྟོས་ཤིག་བྷུ་སུ་ཀ །གང་གི་ཡིད་ལ་མིག་འཕྲུལ་ཆད་
གྱུར་པ། །རང་གི་ཡིད་ལ་དགའ་བ་སྟེར་བར་བྱེད། །ཡུལ་ནི་རྣམ་དག་
བདག་གིས་དགའ་བ་རྟོགས། །ནམ་མཁའི་མཐིལ་དུ་ཇི་ལྟར་ཟླ་བ་ཤར།།
དེ་ནི་ཁམས་གསུམ་པོ་ནི་རྣམ་པར་བརྐྱང༌། །གང་ཤར་བྷུ་སུ་ཀུ་ཡི་མུན་
པ་སེལ། །དེ་ཁོ་ན་ཉིད་ཀྱི་དོན་བདེ་བ་ཆེན་པོའི་དགའ་བས་རབ་ཏུ་
ཚིམ་པའི་འདུ་ཤེས་གསུམ་པའི་ཞབས་ཀྱིས་གསུངས་པ་སྟེ། སྙིང་རྗེས་
ཞེས་བྱ་བ་ལ་སོགས་པ་ནི་དངོས་པོ་དང་དངོས་པོ་མེད་པར་གཟུང་་་་་
བའི་རྣམ་པར་རྟོག་པ་སེལ་བ་སྟེ། རང་བཞིན་མེད་པར་བྱས་ནས་
ཡོངས་སུ་དག་པའི་ལོངས་སྤྱོད་རྫོགས་པའི་སྐུ་རྣལ་འབྱོར་གྱི་དབང་་
ཕྱུག་གི་བླ་མའི་དྲིན་ལས་འཕྲོ་བའོ། །དེའི་ཕྱིར་དྷུའི་རྐང་པས་དེའི་མཐུ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།374 *
གསུངས་ཏེ། ཤར་བ་ཞེས་བྱ་བ་ལ་སོགས་པ་ནི་དེ་ལས་དེ་ཁོ་ན་ཉིད་
རྟོགས་པ་སྟེ། འོད་གསལ་ཡ་མཚན་ཆེ་བ་ཟུང་འཇུག་གི་འབྲས་བུ་ཤར་
བར་གྱུར་པའོ། །དེའི་ཕྱིར་ཀྱེའི་རྣལ་འབྱོར་པ་འདུ་ཤེས་གསུམ་པའི་
ཞབས་བླ་མའི་དྲིན་ལས་དགའ་བ་གསུམ་པ་ལ་ལྷན་ཅིག་སྐྱེས་པའི་་་་་་་
དགའ་བའི་རང་བཞིན། །ལྟོས་ཤིག་ནི་ཤེས་པར་གྱིས་ཤིག་པ་སྟེ།
བདག་ཉིད་ལ་རང་གིས་བོད་པར་བྱེད་པའོ། །རྐང་པ་གཉིས་པས་དེའི་
མཐུ་སྟོན་པར་བྱེད་དེ། གང་གི་ཞེས་བྱ་བ་ལ་སོགས་པ་ནི་གང་གི་ལྷན་
ཅིག་སྐྱེས་པའི་དགའ་བ་སོ་སོར་ལྟ་བས། མིག་འཕྲུལ་ནི་དབང་པོའི་
ཚོགས་ཆད་ཅིང་མེད་པར་བྱེད་པའོ། །དེ་བཞིན་དུ་དཔལ་ས་ར་ཧའི་
ཞབས་ཀྱིས་ཀྱང་། གང་དུ་དབང་པོ་ཐིམ་གྱུར་པ། །ཞེས་བྱ་བ་ལ་སོགས་
པ་གསུངས་སོ།  ཿ༑ །རང་གི་ཞེས་བྱ་བ་ལ་སོགས་པ་ནི་འབྱུང་བས་རྣམ་
པར་མི་རྟོག་པའི་རྣམ་པས་རང་གི་ཡིད་བྱང་ཆུབ་ཀྱི་སེམས་རྡོ་རྗེ་བླ་་་་
མའི་དྲིན་གྱིས་ལྷན་ཅིག་སྐྱེས་པའི་དགའ་བ་སྟེར་བར་བྱེད་དོ། །དེ་
བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། སེམས་དང་སེམས་མེད་
ཡོངས་སྡུད་པ། །ཞེས་བྱ་བ་ལ་སོགས་པ་གསུམ་སོ། །རྐང་པ་གསུམ་པས་
ལམ་གྱི་རྗེས་སུ་བསྔགས་པ་གསུངས་ཏེ། ཡུལ་ནི་ཞེས་བྱ་བ་ལ་སོགས་པ་
ནི་དཔེར་ན་ཟླ་བས་ནམ་མཁའ་འོད་གསལ་བར་བྱེད་དོ།།དེ་བཞིན་དུ་
བདག་གི་ཡུལ་རྣམས་ཀྱི་རྣམ་པར་དག་པ་ལས་སོ། །དགའ་བ་ཞེས་པ་
ནི་ཁྱད་པར་གྱི་དགའ་བ་དང་མཆོག་དགའ་ཁོང་དུ་ཆུད་པསལྡན་་་་་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། + 375 *
ཅིག་སྐྱེས་པའི་དགའ་བའི་ཟླ་བས་གཏི་མུག་གི་མུན་པ་འཇོམས་པར་་་་་
བྱེད་པའོ། ་་།རྐང་པ་བཞི་པས་འབྲས་བུ་ཐོབ་པའི་ཕྱིར་དེའི་མཐུ་
གསུངས་ཏེ། དེར་ནི་ཞེས་བྱ་བ་ལ་སོགས་པ་ནི་དེ་ལ་འཇིག་རྟེན་གསུམ་
དུ་འདགའ་བ་བཞི་དང་བྲལ་ན་ཐབས་གཞན་མེད་པའོ། །གང་ཞིག་
ཤར་བས་གྲུབ་པའི་སློབ་དཔོན་འདུ་ཤེས་གསུམ་པའི་ཞབས་ཀྱི་ཉོན་་་་་
མོངས་པའི་མུན་པ་བསལ་བའོ། །དེ་བཞིན་དུ་དཔལ་ས་ར་ཧའི་ཞབས་
ཀྱིས་ཀྱང་། གང་ཤར་དེ་ལ་ཕྱག་འཚལ་ལོ། །ཞེས་བྱ་བ་ལ་སོགས་པ་
གསུངས་སོ། །པ་ཊ་ཧ་མཉྫ་རཱི་ཞེས་བྱ་བའི་གླུའི་དབྱངས་འཕགས་པ་
ལྷའི་ཞབས་ཀྱིའོ། །གང་ལ་ཡིད་དང་དབང་པོ་རླུང་རྣམས་ཞུགས་གྱུར་
ན༑ །བདག་གིས་མི་ཤེས་གང་དུ་སོང་དང་གང་དུ་སླེབ། །ཡ་མཚན་སྙིང་
རྗེའི་ཌ་མ་རུ་ཉིད་སྒྲོགས་པར་བྱེད། །འཕགས་པ་ལྷ་ནི་དམིགས་པ་མེད་
ལ་རྣམ་པར་མཛེས། །ཟླ་བ་ཟླ་བའི་འོད་ཟེར་ཇི་བཞིན་ཡོངས་སུ་ཤེས། །
སེམས་ཀྱི་རྣམ་འགྱུར་དེ་ལ་འཕངས་ནས་ཡོངས་སུ་ཞུགས། །སྤངས་
གྱུར་སྲིད་པར་སྐྱུག་བྲོ་འཇིག་རྟེན་སྤྱོད་པ་རྣམས། །བལྟ་ཞིང་བལྟ་བས་
སྟོང་པ་ཉིད་ལ་རྣམ་པར་དཔྱད། །འཕགས་པ་ལྷ་ནི་ཀུན་ལ་རྣམ་པར་
དཔྱོད་པར་བྱེད། །འཇིགས་པ་དང་ནི་སྐྱུག་བྲོ་རིང་དུ་ཟད་པར་བྱས། །
དེ་ཁོ་ན་ཉིད་ཀྱི་དོན་གྱིས་རབ་ཏུ་དགྱེས་པའི་འཕགས་པ་ལྷའི་ཞབས་་་
ཀྱིས་གསུངས་ཏེ། གང་ལ་ཞེས་བྱ་བ་ལ་སོགས་པ་ནི་གང་དུ་འོད་གསལ་
གྱི་དཀྱིལ་འཁོར་ལ་སོགས་པ་སྡུད་པའི་རིམ་པས་ཡུལ་དང་། རླུང་དང་།

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 376 •
དབང་པོ་ལ་སོགས་པ་རང་བཞིན་མེད་པར་གྱུར་པ་དེ་ལ་རབ་ཏུ་་་་་་་་་་
ཞུགས་པར་གྱུར་ན། བདག་གིས་ཞེས་བྱ་བ་ནི་སེམས་ཀྱི་རྒྱལ་པོ་མཚོན་
པའང་མི་ཤེས་ཤིང་། །གང་དུ་སོང་བ་ཉིད་ཀྱང་ངོ༌། །དྷུའི་རྐང་པས་
དགའ་བ་བརྟན་པར་བྱེད་དེ། ཡ་མཚན་ཞེས་པ་ནི་རྨད་དུ་བྱུང་བའི་
སྙིང་རྗེ་ཞེས་ཏེ། ཀུན་རྫོབ་བྱང་ཆུབ་ཀྱི་སེམས་བླ་མའི་དྲིན་ལས། ཌ་མ་
རུ་ཞེས་པ་ནི་གཞོམ་དུ་མེད་པའི་སྒྲར་བྱེད་པ་སྟེ། གཞོམ་དུ་མེད་པའི་
སྒྲའི་ཡེ་ཤེས་རྣམ་པར་རྟོགས་པའོ། །དེའི་ཕྱིར་འཕགས་པ་ལྷའི་ཞབས་
དམིགས་པ་མེད་པའི་ཆོས་ཐམས་ཅད་མི་དམིགས་པ་ལ་རྣལ་འབྱོར་གྱི་
དབང་ཕྱུག་གིས་མཛེས་ཤིང་བརྗིད་པའོ། །རྐང་པ་གཉིས་པས་ཡུལ་གྱི་
རང་བཞིན་གསུངས་ཏེ། ཟླ་བ་ཞེས་བྱ་བ་ལ་སོགས་པ་ནི་དཔེར་ན་ཟླ་
བ་ནུབ་པ་ན་དེར་ཟླ་བའི་འོད་ཟེར་ཡང་དེ་ལ་ནུབ་པར་འགྱུར་བའི་་་་་
ཕྱིར་རོ། །རྣམ་འགྱུར་ཞེས་པ་ནི་དེ་བཞིན་དུ་སེམས་ཀྱི་རྒྱལ་པོའང་གང་
གི་ཚེ་སེམས་མེད་པར་འོད་གསལ་ལ་ཐིམ་པར་འགྱུར་རོ། །དེའི་ཚེ་དེའི་
རྣམ་པར་རྟོག་པ་ཐིམ་ཞིང་དེ་ལ་ནུབ་པར་འགྱུར་རོ། །དེ་བཞིན་དུ་
ལུང་ལས་ཀྱང་། ཟླ་བ་ནུབ་པར་གྱུར་པའི་བཞིན་དུ། ཆུ་ཡི་ཟླ་བ་ཇི་
སྙེད་ནུབ་པར་འགྱུར། །དེ་བཞིན་སེམས་ཀྱང་ལྷན་སྐྱེས་དེ་ལ་ནུབ། །དེ་
བཞིན་རྣམ་པར་རྟོག་པ་ཀུན་ཀྱང་ངོ༌། །རྐང་པ་གསུམ་པས་དངོས་པོར་
ཆ་ཤས་མེད་པ་གསུངས་ཏེ། སྤངས་ནས་ཞེས་བྱ་བ་ལ་སོགས་པ་ནི་དེའི་
ཕྱིར་གྲུབ་པའི་སློབ་དཔོན་བདག་གིས་འཇིགས་པ་དང་ངོ་ཚ་བ་ལ་་་་་་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། • 377 •
སོགས་པ་འཇིག་རྟེན་གྱི་སྤྱོད་པ་ཡོངས་སུ་སྤངས་ནས། བླ་མའི་གསུང་
གིས་ལམ་གྱི་སྟོང་པ་ཉིད་ལ་ངེས་པར་བལྟ་བའོ། །དངོས་པོ་ནི་བདག་
མེད་པའི་གཟུགས་ལ་ངེས་པར་བལྟ་བའོ། །རྐང་པ་བཞི་པས་བདག་
ཉིད་ཀྱི་རྗེས་སུ་བསྔགས་པ་གསུངས་ཏེ། འཕགས་པ་ལྷ་ཞེས་བྱ་བ་ལ་
སོགས་པ་ནི་འཕགས་པ་ལྷའི་ཞབས་ཀྱིས་བླ་མ་དམ་པའི་དྲིན་ལས་་་་་་
བདག་མེད་པའི་ཆོས་ཐམས་ཅད་མངོན་སུམ་དུ་མཛད་དེ། འཁོར་བའི་
སྐྱོན་ཐམས་ཅད་སུན་ཕྱུང་ནས་འབྲས་བུ་མེད་པར་མཛད་དོ། །ཞེས་སོ།།
དེ་ཤ་ཥ་ཞེས་བྱ་བའི་གླུའི་དབྱངས་ས་ར་ཧའི་ཞབས་ཀྱིའོ། །ནཱ་ད་ཐིག་
ལེ་ཉི་ཟླའི་དཀྱིལ་འཁོར་མེད། །སེམས་ཀྱི་རྒྱལ་པོ་ངོ་བོ་ཉིད་ཀྱིས་གྲོལ། །
དྲང་པོའི་ལམ་སྤངས་གཞན་ནི་མ་ལེན་ཅིག །བྱང་ཆུབ་ཉེའོ་རིང་དུ་མ་
འགྲོ་རེ། །ལག་གདུབ་བལྟ་ལ་མེ་ལོང་མ་ལེན་ཅིག །བདག་གིས་བདག་
ཉིད་ངེས་པར་ཤེས་པས་སོ། །ཕ་རོལ་ཚུ་རོལ་འགྲོ་བ་དེ་ཡིས་སོ།
གདུག་པའི་སྐྱེ་བོ་དང་འགྲོགས་འཆི་བར་འགྱུར། །གང་གི་གཡས་
གཡོན་དག་ནི་དོང་དང་གཡང་། །ས་ར་ཧས་སྨྲས་དྲང་པོའི་ལམ་མོ་ཀྱེ། །
དེ་ཁོ་ན་ཉིད་ཀྱི་དོན་ཆོས་ཐམས་ཅད་ཁོང་དུ་ཆུད་པ་གྲུབ་པའི་སློབ་་་་་
དཔོན་ས་ར་ཧའི་ཞབས་ཀྱིས་སྐྱེ་བོ་རྣམས་ཀྱི་ཕྱིར་གསུངས་ཏེ། །ནཱ་ད་
ཞེས་བྱ་བ་ལ་སོགས་པ་ནི་བླ་མ་དམ་པའི་གསུང་གི་བདུད་རྩིའི་རླབས་་
ཀྱི་མཐུས་དོན་དམ་པ་རིག་པ་སེམས་ཀྱི་རིན་པོ་ཆེ་ནཱ་ད་དང་ཐིག་ལེ་་་་
ལ་སོགས་པའི་རྣམ་པར་རྟོག་པ་ཡོངས་སུ་སྤངས་པའི་རང་བཞིན་གྱིས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
* 378 *
ཡོངས་སུ་གྲོལ་བ་ནི་ཐོག་མ་མེད་པའི་མ་རིག་པའི་ཤེས་པའི་རབ་རིབ་་
ལས་སོ། །སླར་ཡང་གཞན་གྱི་ངོ་བོ་བལྟ་བའི་ཕྱིར་རོ། །དེ་བཞིན་དུ་ས་
ར་ཧའི་ཞབས་ཀྱིས་ཀྱང་། ཨ་ཧོཿ ཤིན་ཏུ་ཞེས་བྱ་བ་ལ་སོགས་པ་
གསུངས་སོ། ། དྷུའི་རྐང་པས་ལམ་གྱི་རྗེས་སུ་བསྔགས་པ་གསུངས་ཏེ།
དྲང་པོ་ཞེས་བྱ་བ་ལ་སོགས་པ་ནི་དེའི་ཕྱིར་ཨ་ཝ་དྷུ་ཏཱི འི་ལམ་རྣ་་་་་་་
པར་སྤངས་ན་རྣལ་འབྱོར་གྱི་དབང་ཕྱུག་གིས་ཐབས་གཞན་མེད་པའོ།
དེར་འགྲོ་ན་བྱང་ཆུབ་རྒྱལ་པོའི་ཕོ་བྲང་ཉེ་བར་གནས་པའོ། །རེ་ནི་
ཡང་དག་པར་བོད་པའོ། །ཀྱེའི་བྱིས་པའི་རྣལ་འབྱོར་པ་ལམ་ཀྱོག་པོ་ལ་
ལྷུང་བས་སླར་ཡང་འཁོར་བའི་སྲིད་པ་མ་ལེན་ཅིག་པའོ། །གང་བ་
གཉིས་པས་རང་གི་རྐྱེན་ཉིད་དུ་བྱེད་པ་གསུངས་ཏེ། ལག་པ་ཞེས་བྱ་བ་
ལ་སོགས་པ་ནི་ལག་པའི་གདུ་བུ་ལ་མེ་ལོང་གིས་ཅི་ཞིག་བྱེད་པ་སྟེ།
ཀྱེའི་བྱིས་པའི་རྣལ་འབྱོར་པ་ཁྱོད་ཀྱིས་སོ། །རང་གིས་དེ་ཉིད་རྡོ་རྗེ་བླ་
མའི་དྲིན་ལས་རང་གི་ཡིད་ཀྱི་བྱང་ཆུབ་ཀྱི་སེམས་ཀྱི་རང་བཞིན་ཤེས་་་
པའི་ཕྱིར་རོ། །དེ་བས་ན་ཁྱོད་བླ་ན་མེད་པའི་ཆོས་ཉིད་མངོན་སུམ་དུ་
བྱེད་པར་འགྱུར་རོ་ཞེས་སོ། །རྐང་པ་གསུམ་པས་བྱང་ཆུབ་ཀྱི་སེམས་ཀྱི་
རྗེས་སུ་བསྔགས་པ་གསུངས་ཏེ། ཕ་རོལ་ཚུ་རོལ་ཞེས་བྱ་བ་ལ་སོགས་པ་
ནི་ཕ་རོལ་དོན་དམ་པ་དེ་ཁོ་ན་ཉིད་བྱང་ཆུབ་ཀྱི་སེམས་མཆོག་གི་རྣལ་
འབྱོར་པས་རྟོགས་པར་འགྱུར་བའོ། །དེའི་རྗེས་སུ་དེ་བླ་མའི་དྲིན་ལས་
ཕྱག་རྒྱ་ཆེན་པོའི་དངོས་གྲུབ་འཐོབ་པར་འགྱུར་བའི་ཕྱིར་འཁོར་བའི་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། 379
སྲིད་པར་དེ་སོ་སོའི་སྐྱེ་བོས་ཁོང་དུ་ཆུད་པར་འགྱུར་རོ། །དེ་བས་ན་
གཏི་མུག་ལ་སོགས་པ་གདུག་པའི་སྐྱེ་བོ་དང་འགྲོགས་ན་འཁོར་བའི་་་་
རྒྱ་མཚོར་འབྱིང་བར་འགྱུར་རོ། །རྐང་པ་བཞི་པས་སླར་ཡང་ལམ་གྱི་
རྗེས་སུ་བསྔགས་པ་གསུངས་ཏེ། གཡས་གཡོན་ཞེས་བྱ་བ་ལ་སོགས་པ་
ནི་རྟོགས་པར་སླའོ། །དེའི་ཕྱིར་དཔལ་ས་ར་ཧའི་ཞབས་ཀྱིས་ཀྱང་།
བདེ་བ་ཆེན་པོའི་གྲོང་ཁྱེར་དུ་ནི་བགྲོད་པའི་ཕྱིར། །ཀུན་སྤངས་ལམ་
བཞིན་འབྲས་བཟང་མ་ཡོར་གྱིས། །དེ་བཞིན་དུ་གླུའི་དབྱངས་གཞན་
ལས་ཀྱང་། ཁྲལ་ས་འགག་དང་ཤོ་གམ་མེད་པ་ཡི། །མིག་གིས་མཐོང་
བའི་ལམ་ལ་འགྲོ་བར་གྱིས། པ་ཌ་ཧ་མཉྫ་རཱི་ཞེས་བྱ་བའི་གླུའི་དབྱངས་
ཊེ་ཎ་ཊེན་པའི་ཞབས་ཀྱིའོ། །གྲོང་ཁྱེར་དབུས་ན་བདག་གི་ཁྱིམ་སྟེ་ཁྱིམ་
མཚེས་མེད། །ཕྲུ་བ་ལ་ནི་ཟན་མེད་རྟག་ཏུ་འགྲིམས་པར་བྱེད། །སྦལ་པ་
ཡིས་ནི་སྦྲུལ་ཉིད་འདེད་པ་ཉིད་དུ་བྱེད། འོ་མ་བཞོས་པས་ནུ་མ་ལ་ནི་
ཞུགས་པར་འགྱུར། །གླང་ནི་སྐྱེས་གྱུར་བ་ནི་མོ་གཤམ་ལ། །འབྲི་ནི་འཇོ་
བར་བྱེད་དེ་ཐུན་མཚམས་གསུམ། །གང་དེ་བློ་ལྡན་དེ་ནི་བློ་མེད་པ། །
གང་དེ་ཆོམ་པོ་དེ་ནི་མཁར་སྲུང་པོ། །རྟག་ཏུ་ལྕེ་སྤྱང་སེང་གེ་མཉམ་དུ་
འཛིན༑ །ཊེ་ཎ་ཊེ་ནའི་ཞབས་ཀྱི་གླུ་ནི་སུས་ཀྱང་གོ་བ་ཉུང༌། །དོན་དེ་
ཉིད་མཆོག་ཏུ་དགའ་བའི་ཚོགས་ཀྱིས་ཚིམ་པའི་གྲུབ་པའི་སློབ་དཔོན་་
ཊེ་ཎ་ཊེ་ནས་དགོངས་པའི་སྐད་ཀྱིས་གསུངས་ཏེ། གྲོང་ཁྱེར་དབུས་
ཞེས་བྱ་བ་ལ་སོགས་པའི་ཌཱ་ཞེས་པ་ནི་ཌཱ་མ་ལ་མི་བདེན་པའི་གཟུགས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
• 380 -
ཏེ༑ལུས་དང་། ངག་དང་། ཡིད་གསུམ་གྱིས་དྲུག་ཅུ་ལྷག་པ་བརྒྱའི་རང་
བཞིན་གྱིས་ཉེས་པ་གང་དུ་བདེ་བ་ཆེན་པོའི་འཁོར་ལོ་ལ་ཐིམ་པར་་་་་
གྱུར་པ་དེ་ཉིད་བདག་གི་ཁྱིམ་མཚེས་སུ་གནས་པ་ཟླ་བ་ཉི་མ་ཉིད་རྡོ་་་་
རྗེ་བཟླས་པའི་རིམ་པས་དེ་ཉིད་ལ་ཐིམ་པར་གྱུར་པའོ། །ཕྲུ་བ་ཞེས་པ་
ནི་ལུས་ཀྱི་གཞི་ལ། །ཟན་ནི་དེའི་ཀུན་རྫོབ་བྱང་ཆུབ་ཀྱི་སེམས་རྣམ་
པར་ཤེས་པའི་ངོ་བོ་བླ་མའི་དྲིན་གྱིས་དེ་ལ་དེའི་དམིགས་པ་ཡོད་པ་མ་
ཡིན་པའོ། །དེའི་ཕྱིར་བདག་མེད་མའི་ངོ་བོ་ཉིད་དེས་རྣལ་འབྱོར་གྱི་
དབང་ཕྱུག་རྟག་ཏུ་རྒྱུན་མི་འཆད་པར་ཞུགས་ནས་ཡང་དང་ཡང་དུ་་་་
སེམས་ལ་རྟོག་པར་བྱེད་དོ། །དྷུའི་རྐང་པས་དོན་དེ་ཉིད་བརྟན་པར་
བྱེད་དེ། སྦལ་པ་བེམ་ག་ལ་སོགས་པ་སྟེ། བི་ག་ཏ་ཡན་ལག་མེད་པ་སྟེ།
དེ་སྦལ་པའོ། །ཡན་ལག་མེད་པ་སྟོང་པ་ཉིད་དེ་ལ་འོད་གསལ་དུ་རིག་
པར་བྱ་བའོ། །ཡན་ལག་ནི་འགྲོ་བ་དྲུག་ཏུ་བརྐྱང་ཞིང་འགྲོ་བའི་ཕྱིར་
སྦྲུལ་ལོ། །དེ་ཉིད་རླུང་གི་ངོ་བོ་དེས་ཡན་ལག་དང་བྲལ་བའི་འོད་
གསལ་གྱི་རྣམ་པར་ཤེས་པའི་རླུང་གིས་བསྐུལ་བའོ། །འོ་མ་བཞོས་པས་
ཞེས་པ་ནི་ལས་ཀྱི་ཕྱག་རྒྱ་དང་ཡང་དག་པར་འཁྱུད་པས་རྡོ་རྗེའི་རྩེ་་་་་
མོར་བྱང་ཆུབ་ཀྱི་སེམས་གང་རྣལ་འབྱོར་གྱི་དབང་ཕྱུག་གི་ནུ་མ་ཞེས་་་
པ་རྡོ་རྗེའི་རྩ་བ་ནས་བདེ་བ་ཆེན་པོའི་འཁོར་ལོར་འགྲོ་བའི་ཕྱིར་རོ། །
ཅི་སྟེ་ངོ་མཚར་བ་ཞེས་སོ། །རྐང་པ་གཉིས་པས་གོམས་པའི་ཁྱད་པར་
གསུངས་ཏེ། གླང་ཞེས་བྱ་བ་ལ་སོགས་པ་ལ་བ་ལ་ནི་ཤའོ། །དེ་ཧ་ལུས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
▪ 381 *
ལ་སྟེར་བར་བྱེད་པའི་ཕྱིར་རོ། །བ་ལ་དེ་ཉིད་བྱང་ཆུབ་ཀྱི་སེམས་ལ་
སྣང་བ་གསུམ་རབ་ཏུ་སྐྱེས་པར་གྱུར་པར་རོ། །བ་ཞེས་པ་ནི་རྣལ་
འབྱོར་གྱི་དབང་ཕྱུག་གི་ཁྱིམ་དུ་མོ་གཤམ་བདག་མེད་མ་དེ་ལ་དབང་་་
དུ་བྱེད་པའོ། ¯།འབྲི་ནི་རང་གི་རྡོ་རྗེའི་རྩེ་མོར་བླ་མའི་དྲིན་ལས་དེའི་
སྣང་བའི་སྐྱོན་གཉིས། །འཇོ་བ་ཞེས་པ་ནི་རང་བཞིན་མེད་པའི་བྱ་བ་
བྱེད་པའོ། །ཐུན་མཚམས་གསུམ་ཞེས་པ་ནི་ཉིན་དང་མཚན་དུ་རྣལ་
འབྱོར་པས་ཞེས་སོ། །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང་།
རྡོ་རྗེ་དང་ནི་ཆུ་སྐྱེས་ཡང་དག་སྦྱོར། །རྣལ་འབྱོར་དྲི་མེད་མཆོག་གི་
བདེ་ཆེན་འགྱུར། །དེ་ཡི་ཚེ་ན་དགའ་བའི་དབྱེ་བ་ནི། །དེ་ལ་མཚོན་དུ་
མེད་པ་ཡོངས་ཀྱི་ཚད། །རྐང་པ་གསུམ་པས་རང་བཞིན་ཡོངས་སུ་
མཇལ་བ་གསུངས་ཏེ། གང་དེ་བློ་ཞེས་བྱ་བ་ལ་སོགས་པ་ནི་བྱིས་པའི་
རྣལ་འབྱོར་པ་རྣམས་ཀྱི་བློ་གང་ཡིན་པ་དེ་རྣམ་པར་རྟོག་པའི་ཤེས་་་་་་་
པའོ།༑ །དེ་དོན་དམ་པར་རིག་པ་རྣམས་ཀྱིས་སོ་སོར་བླ་མའི་དྲིན་ལས་
དམིགས་པ་མེད་པའི་ངོ་བོ་ཉིད་དོ། །དེ་བཞིན་དུ་དཔལ་ས་ར་ཧའི་
ཞབས་ཀྱིས་ཀྱང་། གང་འདིར་མཚན་བཅས་བདེ་བ་དེ་ཉིད་ནི། །ཆེན་
པོ་རྣམས་ཀྱི་མཚན་མ་ཡོངས་སུ་ཞི། །ཞེས་སོ། དེའི་ཕྱིར་ནའང་གང་དེ་
ཉིད་སེམས་ཀྱི་རྒྱལ་པོ་ནི་ཆོམ་པོ་སྟེ། མ་བྱིན་པར་ལེན་པར་བྱེད་པའོ། །
དེ་ཉིད་ཀྱིས་དངོས་པོ་རྣམ་པར་དཔྱོད་པ་དང་ལྡན་པར་གྱུར་པ་དེའི་་་
མི་མཐུན་ཕྱོགས་དོན་དམ་པའི་ངོ་བོ་ཉིད་དོ། །དེའི་ཕྱིར་བྱིས་པའི་རྣལ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།. 382.
འབྱོར་པ་རྣམས་ཀྱིས་བསྒྲུབ་པར་དཀའ་བ་དོན་དམ་པའི་བདེན་པ་་་་་
སྡུག་བསྔལ་དེ་སྡུག་བསྔལ་གྱིས་བསྒྲུབ་པ་ཞེས་སོ། །རྐང་པ་བཞི་པས་
རང་བཞིན་གྱི་ངོ་བོ་ཉིད་གསུངས་ཏེ། རྟག་ཏུ་ཞེས་བྱ་བ་ལ་སོགས་པ་
ནི་འཆི་བ་ལ་སོགས་པས་རྒྱུན་དུ་འཇིགས་པར་བྱེད་པ་དེ་ཉིད་དང་་་་་་
བཅས་པའི་སེམས་ནི་ལྕེ་སྤྱང་དང་མཚུངས་པའོ། །གང་གི་ཚེ་དགེ་བའི་
བཤེས་གཉེན་གྱིས་བྱིན་གྱིས་བརླབས་པ་ལས་འོད་གསལ་རྣམ་པར་་་་་་
དག་པར་བྱེད་དོ། །དེའི་ཚེ་ཟུང་འཇུག་སེང་གེ་དང་འདྲ་བར་བྱེད་དོ། །
ཊེ་ཎ་ཊེ་ནའི་ཞབས་ཀྱི་གླུའི་དབྱངས་འདི་འདྲ་སེམས་ཀྱིས་ཡོངས་སུ་་་་་
རྟོགས་པ་ཉུང་སྟེ། རྟག་ཏུ་ལྟ་བའི་སེམས་ཅན་ཆེན་པོ་གང་ཞིག་གིས་
ཀྱང་དོན་ཁོང་དུ་ཆུད་པར་བྱེད་པར་འགྱུར་རམ་ཞེས་སོ། །བ་ར་ཌི་
ཞེས་བྱ་བའི་གླུའི་དབྱངས་དཱ་རི་ཀ་པའི་ཞབས་ཀྱིའོ། །སྟོང་པ་དང་ནི་
སྙིང་རྗེའི་བདག །དབྱེ་བ་མེད་ལས་ལུས་ངག་ཡིད། །རྣམ་པར་རོལ་པ་
དཱ་རི་ཀ །ཕ་རོལ་མཆོག་གི་འགྲམ་དུ་སོང་། །མཚན་ཉིད་མེད་པའི་
མཚན་ཉིད་སེམས། །བདེ་བ་ཆེན་པོས་རྣམ་པར་རོལ།།དཱ་རི་ཀ་པ་ནམ་
མཁའ་ལས། །ཕ་རོལ་མཆོག་གི་འགྲམ་དུ་སོང་། །ཁྱོད་ཀྱི་སྔགས་གང་
ཁྱོད་རྒྱུད་དང་། །ཁྱོད་ཀྱི་བསམ་གཏན་ཅི་ཞིག་བཤད། །རང་གནས་
བདེ་བ་ཆེན་པོར་ཐིམ། །མཚོན་དཀའ་དོན་དམ་མྱ་ངན་འདས། །བདེ་
སྡུག་གཅིག་ཏུ་བྱས་ནས་ནི། །མིག་འཕྲུལ་དྲྭ་བ་ཟ་བར་བྱེད། །རང་
གཞན་གཞན་ཉིད་དཱ་རི་ཀ །མ་ལུས་བླ་ན་མེད་པར་ཤེས།།རྒྱལ་པོ་རྒྱལ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
• 383 •
པོ་ཉིད་ཀྱིས་རྒྱལ། །གཞན་ཡང་རྒྱལ་པོ་རྨོངས་པས་འཆིང་། །ལཱུ་ཧི་པའི་
ཞབས་དྲིན་གྱིས་ནི། །དཱ་རི་ཀ་པས་ས་བཅུ་ཐོབ། །དོན་དེ་ཉིད་ཆོས་
ཟབ་མོ་ཁོང་དུ་ཆུད་པའི་གྲུབ་པའི་སློབ་དཔོན་དཱ་རི་ཀ་པས་གསུངས་་་་
ཏེ༑ སྟོང་པ་དང་ནི་སྙིང་རྗེ་ཞེས་བྱ་བ་ལ་སོགས་པའི་སྙིང་རྗེ་ཞེས་པ་ནི་
ཀུན་རྫོབ་བྱང་ཆུབ་ཀྱི་སེམས་དང༌། སྟོང་པ་ཞེས་པ་ནི་དེ་ཡོངས་སུ་
རྫོགས་པའི་གཟུགས་དོན་དམ་པའི་བདེན་པའོ། །གཉིས་པོ་དབྱེར་མེད་
པར་ཉེ་བར་སྤྱོད་པས་བཟུང་ནས་རྡོ་རྗེ་བླ་མའི་དྲིན་ལས་གྲུབ་པའི་་་་་་
སློབ་དཔོན་དཱ་རི་ཀ་པས་སོ། །ནམ་མཁའ་ཞེས་པ་ནི་སྣང་བ་ལ་སོགས་
པ་སྟོང་པ་ཉིད་གསུམ་དུ་ཤེས་པར་བྱའོ། །དེའི་ཕ་རོལ་འོད་གསལ་བ་
བདེ་བ་ཆེན་པོས་ཡོངས་སུ་གང་བ་ལུས་དང་། ངག་དང་། ཡིད་རྣམས་
རང་བཞིན་དང་བྲལ་བའི་ངེས་པས་རྣམ་པར་རོལ་པར་བྱེད་དོ། །དེ་
བཞིན་དུ་ལུང་ལས་ཀྱང་། ངོས་པོ་རྣམས་ལས་སྟོང་པ་ཉིད། །གཞན་
དངོས་གནས་པ་མ་ཡིན་ནོ། །ཞེས་བྱ་བ་ལ་སོགས་པ་གསུངས་སོ། །དྷུའི་
རྐང་པས་དོན་དེ་ཉིད་བརྟན་པར་བྱེད་དེ། མཚན་ཉིད་མེད་ཅེས་པ་ནི་
མ་སྐྱེས་པ་སྟེ། མཚན་ཉིད་མེད་པ་སེམས་ཀྱི་མཚན་ཉིད་དོ། །དེས་འོད་
གསལ་བའི་སེམས་ཀྱིས་རྣམ་པར་རོལ་བར་བྱེད་དེ། བདེ་བའི་ཕ་རོལ་
ཏུ་འགྲོ་བའོ། །རྐང་པ་གཉིས་པས་གཞན་མ་ཡིན་པར་འབོད་པར་བྱེད་
དེ༑ ཁྱོད་ཀྱི་ཞེས་བྱ་བ་ལ་སོགས་པ་ནི་སྔགས་ཞེས་པ་སྟེ། ཕྱིའི་སྔགས་
བཟླས་པས་ཀྱེའི་བྱིས་པ་རྨོངས་པའི་རྣལ་འབྱོར་པ་ཅི་སྟེ། ཁྱོད་ཀྱི་རྒྱུད་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།* 384 *
ཀྱི་ཞེས་ཏེ། དེ་ལ་ཀློག་པ་དང་། བསམ་གཏན་དང་། བཤད་པ་འདིས་
ཀྱང་ཅི་ཞིག་བྱེད། རབ་ཏུ་མི་གནས་པའི་བདེ་བ་ཆེན་པོར་ཐིམ་པའི་
ཕྱིར་ཁྱོད་ཀྱིས་མྱ་ངན་ལས་འདས་པ་མཚོན་པར་དཀའ་བ་བླ་མའི་་་་་
ཞབས་ཀྱི་རྡུལ་གྱི་འོད་ཟེར་གྱི་དྲིན་ལས་རབ་ཏུ་གྲུབ་པ་དེ་ཉིད་དོ། །དེ་
བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། སྔགས་དང་རྒྱུད་ཅེས་བྱ་
བ་ལ་སོགས་པ་གསུངས་སོ། །རྐང་གཉིས་པས་ལམ་གྱི་རྗེས་སུ་བསྔགས་
པ་གསུངས་ཏེ། སྡུག་བསྔལ་ཞེས་བྱ་བ་ལ་སོགས་པའི་སྡུག་བསྔལ་ནི་
འཁོར་བའི་བདེ་བ་དང་སྡུག་བསྔལ་ཞེས་ཏེ། དོན་དམ་པའི་བདེན་
པས་ལྷན་ཅིག་ཏུ་བྱས་ནས། །ཀྱེའི་བྱིས་པའི་རྣལ་འབྱོར་པ་བླ་མ་ལ་
དྲིས་ལ་ཡུལ་དང་དབང་པོ་ཉེ་བར་ལོངས་སྤྱོད་པར་གྱིས་ཤིག་པའོ། །
འདིའི་ཐབས་ཀྱིས་ཐམས་ཅད་བླ་ན་མེད་པར་གྱུར་པ་གྲུབ་པའི་སློབ་་་་
དཔོན་དཱ་རི་ཀ་པའི་ཞབས་ཀྱིས་སོ། །འཁོར་བ་ལ་རང་དང་། ཕ་རོལ་
དང༌༑ གཞན་གྱི་ཆ་ཤས་དབྱེ་བ་མ་མཐོང་བའི་ཕྱིར་རོ། །དེ་བཞིན་དུ་
དྷོ་ཀ་ཌའི་ཞབས་ཀྱིས་ཀྱང་། འཁོར་བར་མང་དུ་ཡང་དག་འཁོར་གྱུར་
ཀྱང༌། །བློ་གྲོས་དང་ལྡན་འདི་ཡི་མཐུ་ཡིས་ནི། །དངོས་པོ་དངོས་མེད་
ཟུང་དུ་རྣམ་པར་དཔྱད། །ཐམས་ཅད་རང་གི་ཤེས་རབ་ཡང་དག་
གནས༑ །ཕྱོགས་དང་ཕྱོགས་མིན་བལྟ་ཞིང་སྨྲ་གྱུར་པ། །བདག་གིས་
ཅུང་ཟད་ཀྱང་ནི་མ་མཐོང་ངོ༌། །གཟུང་བ་དང་ནི་འཛིན་པ་སྤངས་
པའི་ཕྱིར། །དགའ་དང་སྡུག་བསྔལ་ཇི་བཞིན་དེ་ཉིད་དོ། །རྐང་པ་བཞི་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། + 385 ;
པས་རང་གི་རྗེས་སུ་བསྔགས་པ་གསུངས་ཏེ། . རྒྱལ་པོ་ཞེས་བྱ་བ་ལ་
སོགས་པ་གསུངས་པ་གསུམ་གྱིས་རང་གི་བྱ་བ་དབང་ཕྱུག་ལ་སོགས་་་་
པའི་ཡོན་ཏན་མཚོན་ནོ། །གཞན་དུ་གང་ལ་ལྷ་དང་ཀླུའི་དབང་པོ་ལ་
སོགས་པ་ཡུལ་ལ་རྨོངས་པས་བཅིངས་ནས་གནས་སོ། །བདག་ནི་སླར་
ཡང་ལཱུ་ཧི་པའི་ཞབས་ཀྱི་དྲིན་ལས་ས་བཅུ་གཉིས་པའི་རྒྱལ་བ་དང་་་་་་
མཚུངས་པའོ། །མལ་ལ་རི་ཞེས་བྱ་བའི་གླུའི་དབྱངས་བྷ་དྲའི་ཞབས་
ཀྱིའོ༑ །དེ་ཙམ་དུས་སུ་འདུག་ཀྱང་བདག་ནི་ཤིན་ཏུ་རྨོངས། །ད་ནི་བླ་
མ་དམ་པའི་གསུང་ལས་བདག་གིས་རྟོགས། །ད་ནི་བདག་གི་སེམས་ཀྱི་
རྒྱལ་པོ་ཞི་བར་གྱུར། །ནམ་མཁའ་རྒྱ་མཚོར་རབ་ཏུ་བསྐྱོད་པས་སླེབས་
པར་གྱུར།  ོ །བདག་གིས་བལྟས་པས་ཕྱོགས་བཅུ་ཐམས་ཅད་སྟོང་པ་
ཉིད༑ །སེམས་དང་རྣམ་པར་བྲལ་བས་སྡིག་དང་བསོད་ནམས་མེད། །
རཱ་ཧུ་ལ་ཡིས་བདག་ལ་མཚན་མ་སྨྲས་ནས་བྱིན། །ནམ་མཁའི་རྒྱ་མཚོར་
བདག་གི་སེམས་ནི་སྟོར་བར་གྱུར། །བྷ་དྲས་སྨྲས་པ་ཆ་ཤས་མེད་པར་
རབ་ཏུ་ལོང༌། །བདག་གི་སེམས་ཀྱི་རྒྱལ་པོ་ཉིད་ནི་སྟོར་བར་གྱུར། །ཡེ་
ཤེས་ཀྱི་དགའ་བས་རབ་ཏུ་ཚིམ་པ་དང་ལྡན་པའི་གྲུབ་པའི་སློབ་་
དཔོན་བྷ་དྲའི་ཞབས་ཀྱིས་དོན་དེ་ཉིད་གསུངས་ཏེ། དེ་ཙམ་དུས་སུ་
ཞེས་བྱ་བ་ལ་སོགས་པ་ནི་ཐོག་མ་མེད་པའི་འཁོར་བ་ལ་དགེ་བའི་་་་་་་
བཤེས་གཉེན་དང་འཕྲད་པ་ལས་སོ། །རྨོངས་པ་ཞེས་པ་ནི་ཕྱི་རོལ་གྱི་
ཡུལ་ལ་ཆགས་པས་དཔག་ཏུ་མེད་པའི་བསྐལ་པར་དེ་སྲིད་དུ་གནས་་་་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།•386 *
པར་གྱུར་ནས། ད་ནི་སངས་རྒྱས་ཀྱི་མཐུས་བླ་མ་དམ་པའི་བརྟགས་པ་
དང་འཕྲད་པས་བདག་གི་སེམས་ཀྱི་རང་བཞིན་དེ་ཁོ་ན་ཉིད་དུ་་་་་་་་་་་
འགྱུར་རོ། །དྷུའི་རྐང་པས་དོན་དེ་ཉིད་བརྟན་པར་བྱེད་དེ། །ད་ནི་ཞེས་
བྱ་བ་ལ་སོགས་པའི་ད་ནི་རྡོ་རྗེ་དང་པདྨ་ཡང་དག་པར་སྦྱོར་བས་མི་་་་
འགྱུར་བའི་བདེ་བས་བདག་གི་སེམས་ཀྱི་རྒྱལ་པོ་མེད་པར་གྱུར་ཏེ།
རང་བཞིན་གྱིས་འོད་གསལ་ལ་རབ་ཏུ་ཞུགས་སོ། །ཞེས་པའོ། །རྐང་པ་
གཉིས་པས་གོམས་པའི་རང་བཞིན་གསུངས་ཏེ། བདག་གིས་བལྟས་
པས་ཞེས་བྱ་བ་ལ་སོགས་པ་ནི་ཆོས་ཐམས་ཅད་དམིགས་པ་མེད་པའི་་་
རྣལ་འབྱོར་གྱིས་ཕྱོགས་གང་དང་གང་དུ་བལྟས་པ་དེ་དང་དེ་ཐམས་་་་་
ཅད་སྟོང་པ་ཉིད་འོད་གསལ་གྱི་རང་བཞིན་དུ་བདག་ལ་སོ་སོར་རབ་་་
ཏུ་གསལ་བའོ། །དེའི་ཕྱིར་བཞི་པ་ཤར་བས་སྡིག་པ་དང་བསོད་ནམས་
ལ་སོགས་པས་ཀྱང་འཁོར་བར་འཆིང་བར་བདག་གིས་ཤེས་པ་ཞེས་་་་
སོ། །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང༌། སྔོན་དང་ཕྱི་མ་
ཞེས་པས་སོ། །རྐང་པ་གསུམ་པས་རྡོ་རྗེ་བླ་མའི་མཐུ་གསུངས་ཏེ། རཱ་ཧུ་
ལ་ཞེས་བྱ་བ་ལ་སོགས་པ་ནི་རྡོ་རྗེའི་རིགས་ལ་ཞེས་པ་སྟེ།རྡོ་རྗེ་བླ་མས་
མཚོན་ནས་དངོས་པོ་ལས་གྲོལ་ནས་བཞི་པའི་དགའ་བའི་ཐབས་རབ་་
ཏུ་བྱིན་ནས། བདག་གིས་སླར་ཡང་གུས་པ་དང་བཅས་པར་གོམས་
པས་ནམ་མཁའ་ལ་ཞེས་ཏེ། འོད་གསལ་གྱི་རྒྱ་མཚོར་སྟོར་བར་བྱས་པ་
ཞེས་སོ། །རྐང་པ་བཞི་པས་རང་གི་ངོ་བོ་ཉིད་གསུངས་ཏེ། སྨྲས་པ་ཞེས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། + 387 *
བྱ་བ་ལ་སོགས་པ་ནི་ཆ་ཤས་མེད་པ་ཞེས་ཏེ། མ་སྐྱེས་པའི་ཆ་བཟང་
པོའི་ཞབས་བདག་གིས་བླངས་པའོ། །གང་ཐོག་མ་མེད་པའི་སྲིད་པའི་
རྣམ་པར་རྟོག་པའི་གཞི་སེམས་ཀྱི་རྒྱལ་པོ་བདག་གིས་ཆོས་ཐམས་ཅད་
དམིགས་པ་མེད་པའི་རྒྱ་མཚོར་རབ་ཏུ་ཞུགས་པའོ། །སྟོང་པའི་ཁྱིམ་ནི་
ཡོན་པོར་དེ་ཉིད་ངེས་པ་ཅན། །གཏི་མུག་མཛོད་ནི་བླངས་ནས་ཐམས་
ཅད་བསྐོར་བར་གྱུར། །གཉིད་ཡུར་སེམས་མེད་རང་དང་གཞན་དག་
རྣམ་པར་བྲལ། །ལྷན་ཅིག་སྐྱེས་པའི་གཉིད་དུ་ཀཧྞ་པ་ནི་སོང་། །སེམས་
མེད་ཚོར་བ་མེད་པར་ཤིན་ཏུ་གཉིད་དུ་སོང༌། །ཐམས་ཅད་གྲོལ་བར་
བྱས་ནས་བདེ་བར་གཉིད་དུ་སོང༌། །བདག་གིས་རྨི་ལམ་ན་ནི་ཁམས་
གསུམ་སྟོང་པར་མཐོང་། །འདྲེས་པར་བྱས་ནས་འགྲོ་དང་འོང་བ་བྲལ་
བར་གྱུར། །ཛཱ་ལནྡྷ་རའི་ཞབས་ལས་མངོན་སུམ་ཉིད་དུ་བྱས། །བདག་
གི་རྩར་ཡང་པཎྜི་ཏ་ཡིས་བལྟ་མི་བྱེད། །ལྷན་ཅིག་སྐྱེས་པའི་དགའ་བས་
བརྗིད་པའི་ཕྱིར་ནག་པོ་གླུའི་དབྱངས་ཞབས་ཀྱིས་དོན་དེ་ཉིད་་
གསུངས་ཏེ། སྟོང་པ་ཞེས་བྱ་བ་ལ་སོགས་པའི་སྟོང་པ་ཞེས་པ་ནི་སྣང་
བ་ཐོབ་པ་ལ་དགོངས་པའི་ཤེས་པ་དེ་བཞིན་དུ་བག་ཆགས་ལ་ཆགས་་་
པར་རིག་པར་བྱའོ། །རྣལ་འབྱོར་གྱི་དབང་ཕྱུག་གིས་དེའི་བག་ཆགས་
ཀྱི་སྐྱོན་དེ་བཞིན་ཉིད་ཀྱི་རལ་གྲིས་རང་བཞིན་གྱིས་གཏི་མུག་གི་ཡུལ་་་
ལ་ཆགས་པའི་མཚན་ཉིད་ཐམས་ཅད་གཅོད་པ་ཞེས་སོ། །དྷུའི་རྐང་
པས་བསམ་གཏན་གྱི་མཚན་ཉིད་གསུངས་ཏེ། གཉིད་ཡུར་བ་ཞེས་བྱ་

▪ 338 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
བ་ལ་སོགས་པ་ནི་ལྷན་ཅིག་སྐྱེས་པའི་དགའ་བའི་རྣལ་འབྱོར་པས་་་་་་་་་
གཉིད་དུ་སོང་སྟེ་ཁྱོད་ལ་སེམས་མེད་པའོ། །དེ་ལས་ཉམས་པ་ནི་མ་
ཡིན་ནོ། །དེའི་ཕྱིར་ནག་པོ་སྤྱོད་པ་པ་བརྗིད་པའི་ཕྱིར་ལྷན་ཅིག་སྐྱེས་
པས་དགའ་བའི་རྣལ་འབྱོར་པས་གཉིད་དུ་སོང་བའོ། །དེ་བཞིན་དུ་
བརྟག་པ་གཉིས་པ་ལས་ཀྱང་། གཉིད་ཡུར་དུག་རྣམས་ཟ་བར་བྱེད། །
ཅེས་སོ། །དེའི་ལྷན་ཅིག་སྐྱེས་པའི་དགའ་བ་གཉིད་དོ། །རྐང་པ་གཉིས་
པས་དེ་ཉིད་གསུངས་ཏེ། སེམས་མེད་ཅེས་པ་ནི་སེམས་ཀྱིས་རྣམ་པར་
མི་རྟོག་པའོ། །ཚོར་བའང་དེ་རྣམ་པར་མི་རྟོག་པའོ། །དེའི་ཕྱིར་དེའི་ཡེ་
ཤེས་ཀྱི་མཐའ་དག་ཅེས་པ་ནི་འཇིག་རྟེན་གསུམ་པོ་ཤིན་ཏུ་ཡོངས་སུ་་་
སྦྱངས་པས་ཇི་ལྟ་བ་བཞིན་དུ་གྱུར་པ་དེ་ལྟ་བུའི་ཡེ་ཤེས་ཀྱིས་གཉིད་དུ་
སོང་བའོ། །རྐང་པ་གསུམ་པས་རང་གི་དགོངས་པའི་ཡེ་ཤེས་གསུངས་
ཏེ༑ རྨི་ལམ་ཞེས་བྱ་བ་ལ་སོགས་པའི་འགྲོ་བ་དང་འོང་བ་ཞེས་པ་ནི་
སྔོན་དུ་གསུངས་པའི་རིམ་པས་ཟླ་བ་དང་ཉི་མ་དག་འགྲོ་བ་དང་འོང་་
བ་འགོག་པའི་ཕྱིར། འདྲེས་པར་བྱས་ནས་ཞེས་པ་ནི་ཨ་ཝ་དྷུ་ཏཱིར་རླུང་
དང་ལྷན་ཅིག་སྐྱེས་པའི་དགའ་བ་ལ་རབ་ཏུ་ཞུགས་པའི་ཕྱིར་བདག་་
གིས་རྨི་ལམ་དང་འདྲ་བར་ས་གསུམ་པོ་སྟོང་པར་མཐོང་བའོ། །དེ་
བཞིན་དུ་ལུང་ལས་ཀྱང་། ཇི་ལྟར་བུ་མོ་གཞོན་ནུའི་རྨི་ལམ་མཐར། །
དེའི་བུ་སྐྱེ་དང་ཤི་བ་མཐོང་གྱུར་པ། །སྐྱེས་ནས་དགའ་དང་ཤི་ནས་མི་
དགའ་བར། །ཆོས་རྣམས་ཐམས་ཅད་དེ་བཞིན་ཤེས་པར་གྱིས། །རྐང་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། 389 •
པ་བཞི་པས་རྡོ་རྗེ་བླ་མའི་བདག་ཉིད་ཆེ་བ་གསུངས་ཏེ། མངོན་སུམ་
ཞེས་བྱ་བ་ལ་སོགས་པ་ནི་དཔལ་གྱི་བླ་མ་ཛཱ་ལནྡྷ་རའི་ཞབས་ཀྱིས་གང་
ལ་ཆོས་ཉིད་མངོན་སུམ་དུ་མཛད་པ་དེའི་ཕྱིར་ཞབས་ཀྱི་ཆུ་སྐྱེས་ཀྱི་་་་་་་
རྡུལ་ལ་རེག་པའི་དྲིན་ལས་སོ། །གང་དང་གང་རྣམས་པུསྟི་བལྟས་པར་
གྱུར་པའི་པཎྜི་ཏའི་སློབ་དཔོན་དེ་དང་དེ་རྣམས་ཀྱིས་བདག་གི་རྩ་་་་་་་
བར་ཡང་ཉེ་བར་མ་མཐོང་བའོ། །དགའ་བ་སྟེར་བ་ཞེས་བྱ་བའི་གླུའི་
དབྱངས་ཏཱ་ཌ་ཀའི་ཞབས་ཀྱིའོ། །རང་ཉིད་མེད་པས་བདག་གི་ཐེ་ཚོམ་
གང་། །འདམ་དང་དོང་ཙེའི་འདོད་པ་བྲལ་བར་གྱུར། །ཉམས་མྱོང་
ལྷན་སྐྱེས་མ་འཁྲུལ་རྣལ་འབྱོར་ཀྱེ། །མཐའ་བཞི་དང་བྲལ་ཇི་བཞིན་དེ་
བཞིན་མིན། །ཇི་ལྟར་འདོད་པ་དེ་ལྟར་ཡོད་པར་གྱིས།།ལྷན་སྐྱེས་ལ་ནི་
རྣལ་འབྱོར་འཁྲུལ་མ་བྱེད། །སྣོད་སྤྱད་སྒྲོལ་བ་པོར་ནི་བདག་གིས་ཤེས།།
ངག་གི་ལམ་ལས་འདས་པ་ཇི་ལྟར་བཤད། །ཏཱ་ཌ་ཀ་ཡིས་འདི་སྨྲའི་གོ་
སྐབས་མེད། །གང་ཤེས་དེ་ཡི་མགུལ་དུ་ཞགས་པས་བཅིངས། །ཡེ་ཤེས་
ཀྱི་བཏུང་བས་རབ་ཏུ་ཚིམ་པའི་གྲུབ་པའི་སློབ་དཔོན་ཏཱ་ཌ་ཀ་ཉིད་་་་་་
ཀྱིས་དོན་དེ་ཉིད་གསུངས་ཏེ། རང་ཉིད་མེད་པས་ཞེས་བྱ་བ་ལ་སོགས་
པ་ནི་བླ་མའི་ཞབས་ཀྱི་རྡུལ་གྱི་དྲིན་ལས་དེ་བཞིན་གཤེགས་པའི་་་་་་་་་
གསུང་གི་ཐབས་ཀྱི་སྒོ་ནས་རང་གི་ལུས་རྣམ་པར་དཔྱད་པས་བདག་་་་་
དང་བདག་གི་འབྲེལ་བ་ཅུང་ཟད་ཀྱང་མེད་པའི་ཕྱིར་རོ། །དེའི་ཕྱིར་གློ་
བུར་གྱི་ཕུང་པོ་དང༌། །ཉོན་མོངས་པ་དང༌། འཆི་བདག་གི་བདུད་ལ་

-390 • ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
སོགས་པ་རྣམས་ཀྱི་སོམ་ཉི་ཟ་བའང་བདག་ལ་མེད་པའོ། །དེ་བཞིན་དུ་
ལུང་ལས་ཀྱང་། བདག་ནི་འཇུག་པར་བྱེད་ཅེས་བྱ་བ་ལ་སོགས་པས་
སོ༑ །དེ་ལ་ད་ནི་བདག་གིས་སྲིད་པའི་དོན་གྱི་རྣམ་པར་རྟོག་པའི་ངོ་བོ་
ལ་ཕྱག་རྒྱ་ཆེན་པོའི་དངོས་གྲུབ་འདོད་པ་རྣམས་ནི་ཤིན་ཏུ་རིང་དུ་་་་་་
བྱས་པའོ། །དེ་བཞིན་དུ་ལུང་ལས་ཀྱང༌། འགའ་ཞིང་སྔོན་དུ་བཅིངས་
མེད་ཅིང་། །དེ་ནི་གྲོལ་བར་གྱུར་པ་མེད། །འདིར་ནི་བཅིངས་གྲོལ་རྣམ་
རྟོག་པ། །གང་དེ་ཡེ་ཤེས་མཚན་ཉིད་མེད། །དྷུའི་རྐང་པས་གསུངས་
པའི་དོན་དེ་ཉིད་གསལ་བར་བྱེད་དེ། ཉམས་མྱོང་ཞེས་བྱ་བ་ལ་སོགས་
པ་ནི་བདག་ལ་ཡང་དག་པར་བོད་པར་བྱེད་དེ། ཀྱེའི་ཏཱ་ཌ་ཀ་ཉམས་
སུ་མྱོང་བའི་དོན་ཇི་ལྟར་བརྗོད་པར་ནུས་ཏེ། དེའི་ཕྱིར་ཉམས་སུ་མྱོང་
བ་ནི་ལྷན་ཅིག་སྐྱེས་པ་ཞེས་ཇི་ལྟར་བརྗོད་པར་བྱེད། ཉེ་བར་བསྒོམ་པ་
ཀུན་རྫོབ་ཏུ་མི་འགོག་པས་གཞན་ལ་མོས་པར་བྱེད། རང་བཞིན་ནི་མ་
ཡིན་ནོ། །དེ་བཞིན་དུ་ལུང་ལས་ཀྱང༌། ཚིག་ཏུ་སྦྱོར་བ་སྟོན་པ་ཡིས། །
སངས་རྒྱས་གཉིས་སུ་མེད་པར་བརྟག །བསམ་མེད་མཆོག་ལ་སྦྱོར་བ་
ཡིས། །སངས་རྒྱས་ཀྱང་མེད་གཉིས་མེད་མེད། །དེའི་ཕྱིར་མཐའ་བཞི་
ལས་གྲོལ་བའི་ངོ་བོ་ལས་སླར་ཡང་དེའི་རབ་ཏུ་བྱེད་པས་གནས་པ་་་་་
ཞེས་སོ། །དེ་བཞིན་དུ་ལུང་ལས་ཀྱང་། ཡོད་མིན་མེད་མིན་ཡོད་མེད་
མིན༑ །ཞེས་བྱ་བ་ལ་སོགས་པས་སོ། །རྐང་པ་གཉིས་པས་དོན་དེ་ཉིད་
སོ་སོར་རྒྱས་པར་སྟོན་པར་བྱེད་དེ། ཇི་བཞིན་ཞེས་བྱ་བ་ལ་སོགས་པ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
• 391.
ནི་གང་སྐྱེ་བའི་དུས་སུ་གྲུབ་པའི་བདག་མེད་པ་ལ་མངོན་པར་ཆགས་་་
པ་ལས་བདེ་བ་ཆེན་པོའི་རང་བཞིན་དུ་རྒྱས་པའི་ང་རྒྱལ་ནི་རྡོ་རྗེ་་་་་་
འཛིན་པ་ཆེན་པོའོ། །སླར་ཡང་རྡོ་རྗེ་བླང་མས་དེ་ལ་ངེས་པའི་དོན་
སྟོན་པར་བྱེད་དོ། །དེའི་ཕྱིར་ཀྱེའི་གྲུབ་པའི་སློབ་དཔོན་ལྷན་ཅིག་སྐྱེས་
པ་དང་ཐ་དད་མ་བྱེད་ཅིག་པ་སྟེ། ཐེ་ཚོམ་མེད་པས་སེང་གེའི་ཚུལ་
གྱིས་འགྲོ་བ་ལ་བགྲོད་པར་བྱེད་དོ། །རྐང་པ་གསུམ་པས་རྣལ་འབྱོར་གྱི་
དབང་ཕྱུག་གི་མཚན་མ་གསུངས་ཏེ། སྣོད་སྤྱད་ཅེས་བྱ་བ་ལ་སོགས་པ་
ནི་དཔེར་ན་ཕ་རོལ་ཚུལ་རོལ་ཏུ་སྒྲོལ་བར་བྱེད་པ་ན་སྒྲོལ་བའི་གླ་ལེན་
པའི་ཕྱིར་ཕ་རོལ་གྱི་འགྲོ་བ་གནས་སུ་རྣམ་པར་ཐར་པར་འདོད་པ་་་་་་
རྣམས་འགྲོན་བུ་ལ་བལྟ་བར་བྱེད་དོ། །དེ་རྣམས་ཀྱི་སྣོད་སྤྱད་ལ་སོགས་
པ་འགོག་པའི་བྱེ་བྲག་ཀྱང་བལྟ་བར་བྱེད་དོ། །ཕྱིའི་དོན་ལས་འདས་པ་
རང་རིག་པའི་མཚན་ཉིད་དང་ལྡན་པའི་ཆོས་འཇིག་རྟེན་གྱི་ཚིག་གི་་་་
སྒོ་ནས་ཇི་ལྟར་བསྟན་པར་བྱ། དེ་བཞིན་དུ་ཡང་དག་ལ་ཡིད་ཆེས་པའི་
ཆོས་རྟོགས་པར་བྱས་པ་ལས་ཡོན་ཏན་ཉིས་འགྱུར་གྱི་རྟགས་འཇིག་་་་་་
རྟེན་པས་ངེས་པ་རྣལ་འབྱོར་གྱི་དབང་ཕྱུག་གིའོ། །དེ་བཞིན་དུ་ལུང་
ལས་ཀྱང་། དུ་བ་ལས་ནི་མེར་ཤེས་བཞིན། །ཞེས་བྱ་བ་ལ་སོགས་པས་
སོ༑།རྐང་པ་བཞི་པས་ཤིན་ཏུ་རྣམ་པར་མི་རྟོག་པ་གསུངས་ཏེ། སྨྲ་བའི་
ཞེས་བྱ་བ་ལ་སོགས་པ་ནི་གྲུབ་པའི་སློབ་དཔོན་ཏཱ་ཌ་ཀས་དེ་བཞིན་དུ་
སྨྲ་བར་བྱེད་དོ། །འདིའི་ཆོས་ལ་བྱིས་པའི་རྣལ་འབྱོར་པས་གོ་སྐབས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།·392 .
ཙམ་ཡང་མེད་དོ། །གང་ཞིག་ཡང་དོན་དམ་པ་རིག་པ་དེ་རྣམས་ཀྱང་
གལ་ཏེ་སྨྲ་བར་བྱེད་ནའང་འདིས་ཆོས་ཁོང་དུ་ཆུད་པར་བྱས་ན། དེའི་
ཚེ་དེ་ཉིད་ཀྱི་མགུལ་པར་འཁོར་བའི་ཞགས་པས་བཅིངས་པའོ།
བཞིན་དུ་ལུང་ལས་ཀྱང་། ཏིལ་དང་སྦུན་མ་ཙམ་གྱི་དུག་གི་ལོ་མས་
ཀྱང་།༑ །ཞེས་བྱ་བ་ལ་སོགས་པས་སོ།  ཿ །བྷི་ར་ཝ་ཞེས་བྱ་བའི་གླུའི་
དབྱངས་ས་ར་ཧའི་ཞབས་ཀྱིའོ། །ལུས་ནི་གྲུ་ཡི་དུམ་བུ་ཡིད་ནི་སྐྱ་བ་
སྟེ༑ །བླ་མ་དམ་པའི་གསུང་ནི་སྐྱ་བ་འཛིན་པའོ། །སེམས་ཉིད་བརྟན་པ་
ཉིད་དུ་གཟུང་གི་གྲུ་པ་རྣམས། །ཐབས་གཞན་གྱིས་ནི་ཕ་རོལ་འགྲོ་བ་
མེད༑ །གྲུ་ནི་འབབས་པ་གྲུ་ཤིང་མཉན་པའི་ཡོན་ཏན་ཡིན། །ཚོགས་
ཤིང་ཚོགས་པས་ལྷན་ཅིག་སྐྱེས་པ་གཞན་དུ་ཤེས། །ལམ་དུ་འགོག་པའི་
འཇིགས་པ་རྣམ་པར་འོངས་པར་གྱུར། །སྲིད་པའི་རྦ་རླབས་རླབས་
ཐམས་ཅད་རྣམ་པར་འཁྲུགས་པར་གྱུར། །ཕ་རོལ་ཚུ་རོལ་ཆུ་རྒྱུན་དྲག་
པོ་རབ་ཏུ་འབབས། །ས་ར་ཧ་ཡིས་སྨྲས་པ་ནམ་མཁའི་ཏིང་ངེ་འཛིན། །
བྱམས་པའི་རང་བཞིན་ཅན་ས་ར་ཧའི་ཞབས་ཀྱིས་ཀྱང་དོན་དེ་ཉིད་་་་་
ལུས་ལ་གྲུ་དགོངས་པའི་སྐད་ཀྱིས་གསུངས་ཏེ། ལུས་ནི་གྲུའི་ནུམ་བུ་
ཞེས་བྱ་བ་ལ་སོགས་པ་ནི་རྟེན་དང་བརྟེན་པའི་འབྲེལ་བས་ལུསལ་་་་་་
གྲུར་ཡོངས་སུ་བརྟགས་སོ། །ཡིད་ནི་རྣམ་པར་ཤེས་པ་གྲུའི་སྐྱ་བ་ཉིད་
ཀྱང་ངོ༌། །བླ་མ་དམ་པའི་གསུང་གི་མཉན་པས་བཟུང་ནས་རྡོ་རྗེ་དང་
ཆུ་སྐྱེས་མཉམ་པར་སྦྱོར་བས་སྲིད་པའི་ཆུ་གཏེར་གྱི་དབུས་སུ་ཡེ་ཤེས་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
- 393 *
ལྔའི་བདག་ཉིད་མཚན་ཉིད་དང་བྲལ་བས་རྣམ་པར་སྦྱངས་པའི་ཀུན་་
རྫོབ་བྱང་ཆུབ་ཀྱི་སེམས་བརྟན་པར་བྱེད་པས་ལུས་ཀྱི་གྲུ་མི་འགྱུར་་་་་་་་
བར་གྱིས་ཤིག་པའོ། །ཀྱེའི་ས་ར་ཧའི་ཞབས་སྲིད་པའི་རྒྱ་མཚོ་ལས་སྒྲོལ་
བའི་ཐབས་གཞན་མེད་དོ། །ཞེས་པའོ། །དེ་བཞིན་དུ་ད་ཨུ་ཌའི་ཞབས་
ཀྱིས་ཀྱང་། ལྔ་པོ་འདི་ཡིས་གཏི་མུག་འགྲམ་ལས་སྒྲོལ་བར་བྱེད། །ཕ་
རོལ་ཏུ་ནི་ཞེས་བྱ་བ་ལ་སོགས་པས་སོ། །རྐང་པ་གཉིས་པས་ལམ་གྱི་
རྗེས་སུ་བསྔགས་པ་གསུངས་ཏེ། གྲུ་ནི་འབབས་པ་ཞེས་བྱ་བ་ལ་སོགས་
པ་ནི་དཔེར་ན་ཕྱི་རོལ་དུ་གྲུ་འགྲོ་བ་སྐྱ་བ་འཛིན་པའི་ཡོན་ཏན་གྱིས་་་་་
འདྲེན་པར་བྱེད་དོ། །དེ་བཞིན་དུ་འདིར་གྲུ་ནི་ཡང་ཉམས་སུ་མྱོང་
བའོ༑།ཀྱེའི་རྣལ་འབྱོར་པ་རྡོ་རྗེ་བླ་མའི་ལྷན་ཅིག་སྐྱེས་པའི་དགའ་བའི་
ཐབས་ཟུང་ལ་གྲུ་ནི་ཡོངས་སུ་མ་སྤོངས་ཤིག་པའོ། །གང་གིས་དེ་མ་
ཐག་ཏུ་བདེ་བ་ཆེན་པོའི་གླིང་དུ་སོང་ཞིག་པའོ། །རྐང་པ་གསུམ་པས་
བདུད་ཀྱི་ལས་སུ་གནས་པ་གསུངས་ཏེ། ལམ་དུ་ཞེས་བྱ་བ་ལ་སོགས་པ་
ནི་ཟས་དང༌། སྐོམ་དང༌། ཡུལ་ལ་སྒྲུབ་བོ་ཆགས་པ་ཉིད་ཀྱི་ཚེ་ལམ་
ཉམས་པར་འགྱུར་རོ། །ཨ་ཝ་དྷཱུ་ཏཱིར་སོང་བས་སྤངས་པའི་ཕྱིར་རོ། །
འགོག་པའི་ཞེས་པ་ནི་དེའི་ཚེ་ཟླ་བ་དང་ཉི་མ་གཉིས་སྟོབས་དང་ལྡན་་
པར་གྱུར་པའོ། །རྒྱུ་དེའི་ཕྱིར་སྲིད་པའི་རྒྱ་མཚོར་ཡུལ་གྱི་རྦ་རླབས་ཀྱི་
བདག་མེད་པའི་ཆོས་ལ་ཐམས་ཅད་ཀྱིས་རབ་ཏུ་བྱེད་པས་འཁྲུལ་བར་
གྱུར་པ་ཞེས་སོ། །རྐང་པ་བཞི་པས་ཨ་ཝ་དྷཱུ་ཏཱིའི་ལམ་གྱི་རྗེས་སུ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།- 394 *
བསྔགས་པ་གསུངས་ཏེ། ཕ་རོལ་ཚུ་རོལ་ཞེས་བྱ་བ་ལ་སོགས་པ་ནི་ཀུན་
ལ་ཞེས་པ་ལམ་ངན་པ་ཟླ་བ་ལ་སོགས་པ་སྟེ། གང་དུ་ཨ་ཝ་དྷུ་ཏཱི་ལ་
ཐིམ་པར་གྱུར་པའོ། །དེའི་རང་བཞིན་གྱིས་ཡོངས་སུ་དག་པ་ཨ་ཝ་དྷུ་
ཏཱི་ཀུའི་སྒྲས་རྟོགས་པར་བྱའོ། །ལ་ཡ་ཞེས་པ་ནི་དེ་གཟུང་ནས་སོ། །
རྒྱུན་དྲག་པོ་ཞེས་པ་ནི་བདེ་བ་ཆེན་པོའི་འདོད་ཆགས་ཀྱི་རྒྱུན་གྱིས་་་་་་
འཇུག་པས་དོན་དམ་པ་རིག་པ་གང་བྱང་ཆུབ་ཀྱི་སེམས་ཀྱི་རྡོ་རྗེ་སྟེ།
དེ་སྟེང་དུ་འགྲོ་བར་བྱེད་དོ། །ནམ་མཁའ་ཞེས་པ་ནི་དྲི་མ་མེད་པ་
འཁོར་ལོའི་གླིང་དུ་ཐིམ་པར་འགྱུར་རོ། །ཞེས་གསུངས་སོ། །མཱལ་ལཱ་སཱི་
ཞེས་བྱ་བའི་གླུའི་དབྱངས་ས་ར་ཧའི་ཞབས་ཀྱིའོ། །སྟོང་ཉིད་ལག་པས་
ཧྲོལ་ཞིག་ཀྱེའི། །ཁྱོད་ཀྱིས་རང་གི་ཡིད་ཀྱི་སྐྱོན། །བླ་མའི་གསུང་གིས་
སྤྱོད་ལམ་ཀྱེ། །ཁྱོད་ཉིད་སླར་སྡོད་ཇི་ལྟ་བུ། །རྨད་བྱུང་ཧཱུཾ་སྐྱེས་ནམ་
མཁའ་ལ། །ཀྱོག་པོར་འགྲོ་བ་གླང་གིས་ལ། །ཕ་རོལ་འགྲོ་བ་འཇོམས་པ་
ཡིས༑ །ཁྱོད་ཀྱི་གཡོ་སྒྱུ་སྣ་ཚོགས་པ། །ངོ་མཚར་སྲིད་པའི་གཏི་མུག་ལ། །
ཀྱེ་མ་རང་དང་གཞན་དག་མཐོང་། །འགྲོ་འདི་ཆུ་ཡི་ཆུ་བུར་འདྲ། །
ལྷན་ཅིག་སྐྱེས་པའི་སྟོང་པ་བདག །བདུད་རྩི་ཡོད་བཞིན་དུག་མེད་ཀྱི། །
གཞན་དབང་སེམས་ཀྱི་བདག་ཁྱིམ་ན། །བཏུང་བ་བདག་གིས་གོའོ་ཀྱེ། །
བདག་ནི་མ་རུངས་གཉེན་འདུན་ཟ། །ས་ར་ཧས་སྨྲས་མཆོག་ཡིད་གྱུར།།
བདག་ཅི་མ་རུངས་གླང་ལ་ནི།།གཅིག་པུས་འགྲོ་བ་འཇོམས་པར་བྱེད།།
ཀྱེ་མ་བདག་ནི་རང་འདོད་སྤྱོད།  ིི །གྲུབ་པའི་སློབ་དཔོན་ས་ར་ཧའི་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
* 395 :
ཞབས་ཀྱིས་དོན་དེ་ཉིད་དངོས་པོའི་ངོ་བོ་ཉིད་རྟོགས་ནས་འཇིག་རྟེན་
པའི་ཆེད་དུ་གསུངས་ཏེ། སྟོང་ཉིད་ཅེས་བྱ་བ་ལ་སོགས་པ་ནི། ཀྱེའི་
རང་གི་ཡིད་སེམས་ཀྱི་རྒྱལ་པོ་ཁྱོད་མ་རིག་པ་ལ་སོགས་པའི་ཉེས་པ་་་་
རྣམས་བདེ་བ་མ་ཡིན་པའི་ངོ་བོར་རྟོགས་པའི་ཕྱིར་རྨི་ལམ་གྱི་རྗེས་་་་་་་་
ལའང་མངོན་པར་འདོད་པ་དེས། དཔེར་ན་ལྷ་ཐམས་ཅད་ལག་པ་
རྣམ་པར་བརྐྱང་བ་བཞིན་དང་། གཉིད་སད་པ་བཞིན་དུ་དེ་རྣམས་
ཀྱིས་སླར་ཡང་གང་ཇི་ལྟར་སྨྲ་ཞེས་སོ། །དེ་ལ་ད་ནི་སངས་རྒྱས་ཀྱི་
བསོད་ནམས་ཀྱི་མཐུས་བདག་གི་བླ་མ་དམ་པའི་གསུང་གི་ཟླ་བའི་་་་་་
འོད་ཟེར་གྱི་རང་བཞིན་གྱིས་འཇིག་རྟེན་གསུམ་པོ་རབ་ཏུ་གསལ་་་་་
བའོ། །དེའི་ཕྱིར་གནས་གང་དུ་ཁྱོད་གནས་བྱེད་དེ། ཀྱེའི་སེམས་ཀྱི་
རྒྱལ་པོ་ཞེས་སོ། །དྷུའི་རྐང་པས་དོན་དེ་ཉིད་བརྟན་པར་བྱེད་དེ། རྨད་
དུ་བྱུང་བ་ནི་ངོ་མཚར་བ་བླ་མའི་ཞབས་ཀྱི་པདྨའི་དྲིན་ལས་རོལ་པའི་་
ཕྱིར་བདག་གི་རྟོག་པ་ཧཱུཾ་ཡིག་ས་བོན་ལས་བྱུང་བ། ཀྱེའི་སེམས་ཀྱི་རྒྱལ་
པོ་ནམ་མཁའ་ལ་ཞེས་ཏེ། འོད་གསལ་ལ་རབ་ཏུ་ཞུགས་པའོ། །ད་ནི་མ་
རིག་པའི་སྐྱོན་སྣ་ཚོགས་པ་བཅོམ་པར་འགྱོད་པ་ཁྱོད་ཉིད་དོ། །རྐང་པ་
གཉིས་པས་སེམས་ཅན་ཤིན་ཏུ་ཆེན་པོའི་རྗེས་སུ་བསྔགས་པ་གསུངས་་
ཏེ༑ ངོ་མཚར་ཞེས་བྱ་བ་ལ་སོགས་པ་ནི་སྲིད་པའི་སེམས་ཅན་གྱིས་ཅི་
སྟེ་གཏི་མུག་ལ་སོགས་པ་ལ་གང་ངོ་མཚར་བ་གང་ལས་བདག་གིས་མི་་
ཤེས་པའི་ཕྱིར་རང་དང་། གཞན་དང༌། ཕ་རོལ་ཏུ་འབྱེད་པའི་རྣམ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 396 •
པར་དབྱེ་བ་བལྟ་བར་བྱེད་དོ། །དེའི་ཕྱིར་དེའི་ང་རྒྱལ་བྱེད་པས་ཡིད་
ལ་དོན་དམ་པ་སེམས་ལ་འཆར་བ་ཁྱོད་ལེན་པར་བྱེད་དོ། །དེ་བཞིན་
དུ་ལུང་ལས་ཀྱང་། ང་རྒྱལ་དང་བཅས་ཡིད་མི་བཟད། །སྐྱེ་བར་འཇུག་
ཅིང་འཆིང་བར་བྱེད། །ང་རྒྱལ་དང་བྲལ་འགྲོ་བ་ཡང༌། །སེམས་ལ་
བདག་ལྟ་དེ་ནས་བྲལ། །སྟོན་པ་གཞན་མེད་འགྲོ་བ་ལ། །རྒྱལ་བ་མེད་
ཅིང་བདག་མེད་སྨྲ། །གཞན་མིན་དེ་ལས་ཉེ་བར་ཞི། །བསྒྲུབ་པ་དེ་ལ་
འདི་ཡིད་ལམ། །དེ་ཉིད་རིག་ལ་ཆུ་ཟླ་སོགས། །དེས་ནི་བཅུ་གཉིས་སྒོ་
རུ་གྱིས། །ཐམས་ཅད་སྟོང་པའི་ཚད་མ་ཡིས། །སྐྱེ་བ་མེད་པ་སྒྲུབ་པོར་
བྱེད༑ །ཅེས་སོ། །རྐང་པ་གསུམ་པས་དགའ་བ་བཞིའི་བདག་ཉིད་ཆེ་བ་
གསུངས་ཏེ། བདུད་རྩི་ཞེས་བྱ་བ་ལ་སོགས་པ་ནི་ལྷན་ཅིག་སྐྱེས་པའི་
དགའ་བ་ལ་གནས་པ་ཡོད་ན་གཟུགས་ལ་སོགས་པ་ཡུལ་གྱི་དུག་ཇི་་་་
ལྟར་སྤྱོད་པར་བྱེད། ཀྱེའི་ལས་ཀྱི་དབང་གྱུར་སེམས་ཀྱིས་རྣམ་པར་
དཔྱོད་པ་ཅན། ཁྱིམ་ཞེས་པ་ནི་རང་གི་ལུས་ཀྱི་བཏུང་བ་ཅན་ཞེས་ཏེ།
འདོད་ཆགས། ཞེ་སྡང་། གཏི་མུག་ལ་སོགས་པའི་ཚོགས་ལ་ཁྱོད་ཀྱིས་
རང་གི་ཁྱིམ་མི་མོ་ཡེ་ཤེས་ཀྱི་ཕྱག་རྒྱ་བདག་མེད་མ་ལ་ཡང་དག་པར་་་་
འཁྱུད་པ་དེའི་བཏུང་བ་ནི་རང་བཞིན་མེད་པར་བདག་གིར་བྱེད་་
པའོ།༑ །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། ཁྱིམ་མི་མོ་ལ་
གཞན་གྱི་དུག་ནི་ཟ་བར་བྱེད། །ཅེས་པ་ལ་སོགས་པས་སོ། །རྐང་པ་
བཞི་པས་རང་གི་འདོད་པའི་སྤྱོད་པ་གསུངས་ཏེ། ༣ གྲུབ་པའི་སློབ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
་397 .
དཔོན་ས་ར་ཧའི་ཞབས་ཀྱིས་ཀྱང༌། ས་ར་ཧས་སྨྲས་ཞེས་བྱ་བ་ལ་
སོགས་པའི་མ་རུངས་གླང་ལ་ཞེས་པ་ནི་མ་རུངས་པ་ཡུལ་གྱི་སྟོབས་་་་་་་
སྟེར་བའི་ཕྱིར་དུཧྰ་བ་ལ་ད་ཞེས་སེམས་ཀྱི་རྒྱལ་པོར་རིག་པར་བྱའོ། །
གཅིག་པུ་དེས་མ་རུངས་པའི་འཇིག་རྟེན་གསུམ་འཇོམས་པས། དེ་ལྟ་
བས་ན་མ་རུངས་པའི་གླང་པོས་བདག་གིས་ཅི་ཞིག་བྱ། གོ་ཞེས་པ་ནི་
གླང་པོའོ། །དེའི་དམིགས་པ་དང་བཅས་པས་ལུས་དེ་ལ་སྟོང་པ་འོད་
གསལ་གྱི་གཟུགས་སུ་བྱས་ནས། བླ་མའི་གསུང་གི་དྲིན་ལས་རང་གི་
འདུན་པས་འགྲོ་བ་གསུམ་དུ་རྣམ་པར་དཔྱོད་པར་བྱེད་དོ། །དེ་བཞིན་
དུ་ཞི་བ་ལྷའི་ཞབས་ཀྱིས་ཀྱང་། རང་གི་འདུན་པས་དཔྱོད་པའི་གནས།།
ཞེས་བྱ་བ་ལ་སོགས་པས་སོ།  ཿ །མཱ་ལ་སཱི་གོ་ཌ་ལ་ཞེས་བྱ་བའི་གླུའི་
དབྱངས་ནག་པོ་སྤྱོད་པ་པའི་ཞབས་ཀྱིའོ། །གང་ཞིག་ཡིད་ཀྱི་སྤྱོད་ཡུལ་
མིག་འཕྲུལ་འདྲ། །ལུང་དང་པུསྟི་རྫུན་གྱི་ཕྲེང་བ་ཡིན། །ཇི་ལྟར་སྨྲ་བས་
ལྷན་སྐྱེས་བརྗོད་པར་ནུས། །ལུས་ངག་ཡིད་ལ་གང་དུ་མི་འཇུག་གོ། །བླ་
མས་རྫུན་གྱི་ཐབས་ཀྱིས་སློབ་མ་ལ། །ངག་གི་ལམ་ལས་འདས་པ་ཇི་
ལྟར་སྨྲ། །གང་དེ་སྨྲ་བ་དེ་དང་དེ་རྣམས་རྫུན། །བླ་མའི་ཐབས་ཀྱིས་
སློབ་མ་འཁྲུལ་བར་བྱས། །ཀཧྞས་རྒྱལ་བའི་རིན་ཆེན་ཇི་ལྟར་སྨྲ། །
ལྐུགས་པས་འོན་པར་སྨྲ་བ་ཇི་བཞིན་ནོ། །ལྷན་ཅིག་སྐྱེས་པའི་དགའ་
བས་ཚིམ་པའི་ནག་པོ་གླུ་དབྱངས་ཞབས་རབ་ཏུ་དགའ་བས་གསུངས་་
པ་སྟེ། གང་ཞིག་ཡིད་ཀྱི་ཞེས་བྱ་བ་ལ་སོགས་པའི་གང་ཡིད་དང་དབང་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།: 338 *
པོའི་སྤྱོད་ཡུལ་ནི་རྟོག་པ་དང་རྣམ་པར་རྟོག་པའི་དྲྭ་བའོ། །ལུང་དང༌།
སྔགས་དང་། བསྟན་བཅོས་ལ་སོགས་པའི་ཤེས་པ་དེའང་ཐམས་ཅད་
ཀྱང་ངོ་། །དེ་བཞིན་དུའང་ལུང་དང་རིག་བྱེད་རྙིང་མ་ཞེས་བྱ་བ་ལ་
སོགས་པས་སོ། །དྷུའི་རྐང་པས་ལྷན་ཅིག་སྐྱེས་པ་སྨྲ་དཀའ་བ་གསུངས་
ཏེ༑ དེའི་ཕྱིར་རིག་བྱེད་དུ་ཇི་ལྟར་ལྷན་ཅིག་སྐྱེས་པ་བླ་ན་མེད་པའི་ཡེ་
ཤེས་བརྗོད་པར་ནུས་ཏེ། སོ་སོའི་སྐྱེ་བོ་རྣམས་ཀྱི་ལུས་དང་། ངག་དང་།
ཡིད་ལྷན་ཅིག་སྐྱེས་པ་གང་ལ་ཐིམ་པར་གྱུར་པའོ། །དེ་བཞིན་དུ་ཏིལླི་
པའི་ཞབས་ཀྱིས་ཀྱང་། སོ་སོ་རང་རིག་འབྲས་བུ་ནི། །ཏིལླི་པ་ཡི་ཞབས་
ཀྱིས་སྨྲ། །གང་ཞིག་ཡིད་ཀྱི་སྤྱོད་ཡུལ་སྦས། །དེ་ནི་དོན་དམ་མ་ཡིན་ནོ། །
རྐང་པ་གཉིས་པས་དེ་ཁོ་ན་ཉིད་ཀྱི་རང་བཞིན་གསུངས་ཏེ། རྫུན་པ་
ཞེས་བྱ་བ་ལ་སོགས་པ་ནི་བདེན་པ་མ་ཡིན་པས་བླ་མས་སློབ་མ་ལ་་་་་་་
མན་ངག་སྟེར་བར་བྱེད་དོ། །གང་ཡང་ལྷན་ཅིག་སྐྱེས་པ་དེ་རིག་བྱེད་
མ་ཡིན་པས་སོ། །དེ་བས་ན་བླ་མས་ཅི་ཞིག་བྱས་ནས་སྨྲ་བར་བྱེད་ཅེས་
སོ༑ །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། དེ་མེད་བླ་མས་
ཇི་ལྟར་སྨྲ། །ཞེས་བྱ་བ་ལ་སོགས་པས་སོ། །རྐང་པ་གསུམ་པས་དོན་དེ་
ཉིད་བརྟན་པར་བྱེད་དེ། གང་དེ་ཞེས་བྱ་བ་ལ་སོགས་པ་ནི་དེ་ལས་
བྱུང་བའི་ཚིག་ཙམ་དུ་གྱུར་པ་གང་ལས་སྨྲ་བར་བྱེད་དེ།ལྷན་ཅིག་སྐྱེས་
པ་དེ་ཐམས་ཅད་རྫུན་ཏེ། རང་བཞིན་བདེན་པ་མ་ཡིན་པའོ། །གང་
ཡང་རྡོ་རྗེ་བླ་མ་དེས་ཀྱང་འདིར་ཆོས་ལ་ཚིག་གིས་ཕོངས་ནས་རིག་་་་་་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
+ 399 *
པས་སོ། །དེའི་སློབ་མས་ཀྱང་ཚིག་ཉིད་ཀྱིས་ཅུང་ཟད་ཀྱང་ཐོས་པ་མེད་
དོ༑ །དེའི་ཕྱིར་དེའང་འོན་པ་སྟེ། དེར་ཟབ་མོའི་ཆོས་ལ་བློ་གྲོས་རྟོགས་
པའོ༑ །སྨྲས་པ་ཞེས་བྱ་བ་ལ་སོགས་པ་ནི་ནག་པོ་སྤྱོད་པ་པ་ཉིད་ཀྱིས་
གསུངས་པའོ། །ཅི་འདྲ་ན། རྒྱལ་བའི་རིན་པོ་ཆེ་དགའ་བ་མཐའ་ཡས་
པ་བླ་ན་མེད་པའི་བདེ་བ་རྒྱ་ཆེན་པོའི་ཕྱིར་རིན་པོ་ཆེ་བཞི་པའི་དགའ་
བར་རྟོགས་པར་བྱའོ། །དཔེར་ན་འོན་པ་ལ་བརྡ་ལ་སོགས་པས་ལྐུགས་
པས་རྟོགས་པ་སྨྲ་བར་བྱེད་དོ། །དེ་བཞིན་དུ་རིང་དུ་བླ་མ་དམ་པས་
སློབ་མ་ལ་དགའ་བའི་མཐུས་བདེ་བ་ཆེན་པོ་རྒྱ་ཆེར་སྟོན་ཏོ། །དེ་
བཞིན་དུ་ད་ཨུ་ཌའི་ཞབས་ཀྱིས་ཀྱང་། རིང་བ་མ་ཡིན་རིང་བ་ཞེས་བྱ་
བ་ལ་སོགས་པས་སོ། །གུ ཉྫ་རཱི་ཞེས་བྱ་བའི་གླུའི་དབྱངས་བྷུ་སུ་ཀུ་པའི་
ཞབས་ཀྱིའོ། །དང་པོ་མ་སྐྱེས་པ་ཉིད་ཀྱིས། །འགྲོ་རྣམས་དེ་ཡིས་འཁྲུལ་
པར་ཤེས། །ཐག་པར་སྦྲུལ་མཐོང་སྐྲག་པ་ཡིས། །ཇི་ལྟར་གང་གི་ཁམ་གྱི་
ཟས༑ །ངོ་མཚར་གང་ཞིག་རྣམ་པར་དཔྱོད། །ལག་པས་བསྒྲེ་བར་མ་
བྱེད་ཅིག །དེ་ལྟར་རང་བཞིན་གལ་ཏེ་འགྲོ། །ཤེས་ན་ཁྱོད་ཀྱི་བག་
ཆགས་ཟ། །མྱ་ངན་སྨིག་རྒྱུ་དྲི་ཟའི་གྲོང༌། །ཆུ་ཟླ་གཟུགས་བརྙན་ཇི་
བཞིན་ནོ། །རླུང་ནི་འཁོར་བས་བརྟན་པར་འགྱུར། །ཆུ་ནི་རྡོ་བ་ཇི་
བཞིན་ནོ། །མོ་གཤམ་བུ་ནི་ཇི་ལྟར་རྩེ་བ་ལྟར། །རྩེད་མོ་རྣམ་པ་མང་པོ་
རྩེ་བར་བྱེད། །བྱེ་མའི་མར་ཁུ་རི་བོང་རྭ་དང་ནི། །ནམ་མཁའི་མེ་ཏོག་
རྒྱས་པ་ཇི་བཞིན་ནོ། །རཱ་ཨུ་ཏ་ཡི་དམག་གཏམ་བྷུ་སུ་ཀུ། །དངོས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
400 *
ཚོགས་རང་བཞིན་མཐའ་དག་གཏམ་ཉིད་དོ། །གང་དུ་རྨོངས་པ་
འཁྲུལ་པ་ཡོད་གྱུར་ན། །བླ་མ་དམ་པའི་ཞབས་ལ་དྲི་བར་གྱིས། །ལྷན་
ཅིག་སྐྱེས་པའི་དགའ་བས་ཚིམ་པ་ཉིད་ཀྱི་བྷུ་སུ་ཀུའི་ཞབས་ཀྱིས་དོན་་་
དེ་ཉིད་གསུངས་ཏེ།དང་པོ་ཞེས་བྱ་བ་ལ་སོགས་པ་ནི་ཐོག་མར་དངོས་
པོ་རྣམས་མ་སྐྱེས་པ་ཉིད་ཀྱིས་འགྲོ་བ་རྣམས་འདིར་རང་དང་གཞན་་
དོན་ཤེས་པས་ཁོང་དུ་ཆུད་པ་དེས་དེ་རྣམས་ལ་དངོས་པོ་གཞན་དུ་མི་་
འགྲོ་བའོ། །དེ་བཞིན་དུ་ལུང་ལས་ཀྱང༌། ཨའི་ཡི་གེའི་སྒོ་ཆོས་ཐམས་
ཅད་སྐྱེ་བ་མེད་པའི་ཕྱིར་རོ། །དེ་ནས་འཁྲུལ་པ་མ་རིག་པ་ནི་རབ་རིབ་
ཅན་གྱི་མིག་གིས་ནག་པོ་དང་སེར་པོ་ལ་སོགས་པའི་གཟུགས་ཀྱིས་སོ། །
ཀྱེའི་བྱིས་པའི་རྣལ་འབྱོར་པས་དངོས་པོ་ཉིད་དུ་ཤེས་སོ། །དེ་བཞིན་དུ་
སློབ་དཔོན་ནི་དཱ་ཏ་ཀཱས། །སྐྲ་ཤད་ཇི་བཞིན་ནམ་མཁའ་ལ། །རབ་རིབ་
ཅན་གྱི་སྐྱེ་བོས་མཐོང་། །དེ་བཞིན་སྣང་སོགས་ཉེས་པ་ཡིས། །བྱིས་པ་
རྣམས་ཀྱིས་དངོས་པོར་རྟོག །ཐག་པ་ལ་ནི་སྦྲུལ་དུ་ཤེས། །གང་ཞིག་
ཤིན་ཏུ་སྐྲག་བྱས་ལྟར། །དེར་ཡང་དེ་ཡི་ཐག་སྦྲུལ་གྱིས། །བདེན་པར་དེ་
ཡིས་ཅི་ཞིག་རྨུག །དྷུའི་རྐང་པས་ལམ་གྱི་རྗེས་སུ་བསྔགས་པ་གསུངས་
ཏེ༑ ངོ་མཚར་ཞེས་བྱ་བ་ལ་སོགས་པའི་ངོ་མཚར་ནི་མཚར་དུ་བརྩི་ཏེ།
ཀྱེའི་བྱིས་པའི་རྣལ་འབྱོར་པ་འདིར་ལག་པས་བསྒྲེ་བར་བྱ་མི་དགོས་་་་་
ཏེ༑ འདི་འདྲ་བའི་དངོས་པོས་གལ་ཏེ་འགྲོ་བའི་རང་བཞིན་རྟོགས་
པར་གྱིས་ཤིག་པའོ། །དེའི་ཚེ་ཁྱོད་ཀྱིས་ཐོག་མ་མེད་པའི་སྲིད་པར་རྣམ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
" 401 :
པར་རྟོག་པའི་བག་ཆགས་ཀྱིས་ཉེས་པར་བཟུང་བ་རྣམས་འབྲོས་པར་་
འགྱུར་རོ། །རྐང་པ་གཉིས་པས་དོན་དེ་ཉིད་ཀུན་རྫོབ་ཏུ་དཔེ་ཡིས་
གསལ་བར་བྱེད་དེ། མྱ་ངན་སྨིག་རྒྱུ་ཞེས་བྱ་བ་ལ་སོགས་པ་ནི་རི་
དྭགས་སྲེད་པ་དང་དྲི་ཟའི་གྲོང་ཁྱེར་མཐོང་བ་ལ་སོགས་པ་ཇི་བཞིན་་་
དུ་གཟུགས་བརྙན་ཙམ་དུ་དངོས་པོ་རྣམས་མཆོག་གི་རྣལ་འབྱོར་པས་་
མཐོང་ངོ༌། །དེ་བཞིན་དུ་ལུང་ལས་ཀྱང་། སྒྱུ་མ་ཇི་བཞིན་རྨི་ལམ་
བཞིན།༑ །དེ་བཞིན་དུ་ནི་བར་སྲིད་དོ། །ཞེས་པ་ལ་སོགས་པས་སོ། །དེ་
ཐམས་ཅད་མ་རིག་པའི་བག་ཆགས་ཀྱི་སྐྱོན་གྱིས་ལོག་པར་བྱིས་པའི་་་་་
རྣལ་འབྱོར་པ་རྣམས་ཀྱིས་རྣམ་པར་རྟོག་པར་བྱེད་དོ། །དཔེར་ན་རླུང་
འཁོར་བས་ཆུའང་བརྟན་པར་གྱུར་པ་དེ་བཞིན་དུ་དངོས་པོའི་གྲོང་་་་་
ཁྱེར་རྣལ་འབྱོར་གྱི་དབང་ཕྱུག་གིས་ཤེས་པར་བྱའོ། །དེ་བཞིན་དུ་ལུང་
ལས་ཀྱང༌། སྟོང་ཉིད་དེ་ཉིད་གྱུར་པ་ཡིས། །དངོས་པོའི་བག་ཆགས་
ཀྱིས་བསྒོས་གྱུར། །རླུང་ནི་འཁོར་བས་བརྟན་གྱུར་པའི། །ཆུ་ཡི་དེ་ཉིད་
ཚོགས་པ་འགྲོས། །རྐང་པ་གསུམ་པས་ཤིན་ཏུ་མེད་པ་མཚོན་ཏེ། མོ་
གཤམ་བུ་ཞེས་བྱ་བ་ལ་སོགས་པའི་མོ་གཤམ་ནི་བཅོམ་ལྡན་འདས་་་་་་་་
བདག་མེད་མ། དེའི་བུ་ནི་དོན་དམ་པའི་བདེན་པ་དཔེར་ན་བྱེ་མའི་
མར་ཁུའ མ། རི་བོང་གི་རྭ་བཞིན་ནོ། །དེ་རྣམས་སྐྱེ་བ་མེད་པའི་ངོ་བོ་
ཉིད་དེས་མཚོན་པའོ། །དེ་རྣམས་སྐྱེ་བ་མེད་པའི་ཕྱིར་དོན་དམ་པའི་
བདེན་པ་བདེ་བ་ཆེན་པོ་ཡེ་ཤེས་ལྔའི་བདག་ཉིད་དོ། ྋ་།འགྲོ་བ་སྣ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།-402 •
ཚོགས་པའི་རབ་ཏུ་བྱེད་པས་རོལ་པའི་བདེ་བ་ཉམས་སུ་མྱོང་བའི་་་་་་་
ཕྱིར་རོ། །དེ་བཞིན་དུ་སུ་ཏ་ཀེ་ལས་ཀྱང༌། སངས་རྒྱས་ལྔ་བདག་འགྲོ་
ཀུན་པ། །ཞེས་བྱ་བ་ལ་སོགས་པས་སོ། །རྐང་པ་བཞི་པས་ངོ་བོ་ཉིད་
ཡོངས་སུ་དག་པ་གསུངས་ཏེ། བྷུ་སུ་ཀུ་ཞེས་བྱ་བ་ལ་སོགས་པ་ནི་འདུ་
ཤེས་གསུམ་པ་ཉིད་ཀྱིས་གསུངས་ཏེ། དངོས་པོ་རྣམས་ཀྱི་འདིར་ངོ་བོ་
ཉིད་བདག་གིས་བཤད་པའོ། །ཀྱེའི་བྱིས་པའི་རྣལ་འབྱོར་པ་གལ་ཏེ་
ཁྱོད་ཀྱི་འཁྲུལ་པ་ཡོད་ན། དེའི་ཚེ་བླ་མ་དམ་པའི་ཞབས་ལ་གུས་པར་
བྱའོ༑ །འདོད་པ་སྦྱིན་པ་ཞེས་བྱ་བའི་གླུའི་དབྱངས་ནག་པོ་སྤྱོད་པའི་
ཞབས་ཀྱིའོ། །སེམས་ཀྱི་ལྷན་སྐྱེས་སྟོང་ཉིད་རྫོགས། །ཕུང་པོ་དང་བྲལ་
སྡུག་བསྔལ་མེད། །སྨྲས་པ་ཇི་ལྟར་ཀཧྞས་མེད། །བདག་ནི་ཁམས་
གསུམ་གཏན་དུ་འཕྲོ། །རྨོངས་པ་བརྟན་ཉམས་འཇིག་བཅས་མཐོང་། །
རླབས་བྲལ་རྒྱ་མཚོ་ཇི་ལྟར་བསྐམ། །ཡོད་བཞིན་འཇིག་རྟེན་རྨོངས་མི་
མཐོང་༑ །འོ་མར་མར་ཡོད་བཞིན་མི་མཐོང་། །འགྲོ་འོང་མེད་པའི་སྲིད་
པ་འདི་ཡང་གང༌། །ཀཧྞ་རྣལ་འབྱོར་ངོ་བོ་ཉིད་ལ་རོལ། །ཡེ་ཤེས་ཀྱི་
བདུད་རྩིས་ཡོངས་སུ་ཚིམ་པའི་ནག་པོ་སྤྱོད་པའི་ཞབས་ཀྱིས་དེ་ཉིད་་་་
ཀྱི་དོན་གསུངས་ཏེ། སེམས་ཞེས་བྱ་བ་ལ་སོགས་པ་ནི་ལྷན་ཅིག་སྐྱེས་པ་
ཞེས་ཏེ། རང་བཞིན་གྱིས་ངོ་བོ་ཉིད་ཀྱི་ལྷ་ཐམས་ཅད་སྟོང་པ་ཉིད་དུ་
བཅུ་དྲུག་གིས་ཡོངས་སུ་རྫོགས་པ་འདི་བདག་གི་སེམས་ཀྱི་རྒྱལ་པོའོ། །
དེའི་ཕྱིར་ཕུང་པོ་དང་བྲལ་བ་ཞེས་ཏེ། ཀྱེའི་སྐྱེ་བོ་རྣམས་བདག་གི་ཕུང་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
-403 *
པོ་དང་བྲལ་བ་ལ་སྡུག་བསྔལ་མ་བྱེད་ཅིག་ཅེས་སོ། །དེ་བཞིན་དུ་
དགྱེས་པའི་སྡོམ་རྡོ་རྗེ་ལས་ཀྱང་། ཕུང་པོ་དངོས་མེད་བདེ་བའི་མཆོག །
ཅེས་སོ། །དྷུའི་རྐང་པས་ངོ་བོ་ཉིད་གསུངས་ཏེ། ཀྱེེའི་བྱིས་པའི་རྣལ་
འབྱོར་པར་སྨྲས་པ། ཇི་ལྟར་ནག་པོ་སྤྱོད་པ་མེད་པར་གྱུར་ཏེ། འཇིག་
རྟེན་གྱི་ངོ་བོ་དེས་བསྒོམ་པར་བྱའོ། །གཏན་དུ་འཕྲོ་བར་བྱེད་དེ། དོན་
དམ་པའི་ཆུ་གཏེར་ལ་རོལ་བར་བྱེད་དོ་ཞེས་པའི་དོན་ནོ། །དེ་བཞིན་
དུ་ལུང་ལས་ཀྱང་། ཇི་ལྟར་ཆུ་ཀླུང་ཆུ་དྭངས་ལས། །བདག་གི་ངོ་བོ་
མྱུར་དུ་བསྐྱེད། །དེ་བཞིན་སྟོང་ཉིད་ཀུན་དྭངས་ལ། །སྒྱུ་འཕྲལ་དྲ་བ་
སྟོན་པར་བྱེད། །རྐང་པ་གཉིས་པས་དཔེའི་སྒོ་ནས་དོན་དེ་ཉིད་གསལ་
བར་བྱེད་དེ། རྨོངས་པ་ཞེས་བྱ་བ་ལ་སོགས་པ་ནི་སྔོན་པོ་དང་སེར་པོ་
ལ་སོགས་པའི་དབྱིབས་དང་ཁ་དོག་ཉིད་ཀྱིས་གང་གིས་དངོས་པོ་དེའི་
འཇིག་པ་མཐོང་བའི་རྨོངས་པ་ཅིའི་ཕྱིར་འཇིགས་པར་བྱེད་དེ། ཅི་སྟེ་
རྒྱ་མཚོའི་རླབས་ཞིག་པས་རྒྱ་མཚོ་བསྐམ་པར་འགྱུར་རམ་ཞེས་སོ། །
རྐང་པ་གསུམ་པས་དོན་དེ་ཉིད་བརྟན་པར་བྱེད་དེ། རྨོངས་པ་ཞེས་པ་
ནི་དེ་བཞིན་དུ་བླུན་པོས་ཡོད་བཞིན་པའང་འོ་མའི་ནང་ན་མར་མི་་་་་་་
མཐོང་བའོ། །དེ་བཞིན་དུ་འཇིག་རྟེན་གསུ་མཐོང་བཞིན་པའང་མི་
མཐོང་བའོ། །རྐང་པ་བཞི་པས་ཡོངས་སུ་གྲུབ་པ་གསུངས་ཏེ། སྲིད་
པར་འགྲོ་བ་མེད་ཅེས་བྱ་བ་ལ་སོགས་པ་ནི་བླ་མ་དམ་པའི་ཆུ་སྐྱེས་ཀྱི་་་
རྡུལ་གྱིས་བྱེད་པའི་ཕྱིར་རོ། །འདིར་སྲིད་པའི་རང་བཞིན་ཡོངས་སུ་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
* 404*
ཤེས་པ་ནག་པོ་སྤྱོད་པའི་ཞབས་སྲིད་པ་ལ་འདིར་རོལ་བར་བྱེད་དོ། །
རྩེ་བར་བྱེད་དོ། །ཞེས་པའོ། །བཾ་ག་ལ་ཞེས་བྱ་བའི་གླུའི་དབྱངས་བྷུ་སུ་
ཀུའི་ཞབས་ཀྱིའོ། །ལྷན་ཅིག་སྐྱེས་པའི་ཤིང་ཆེན་འཇིག་རྟེན་གསུམ་ན་
འཕྲོ༑ །ནམ་མཁའ་དང་མཚུངས་རང་བཞིན་བཅིངས་དང་གྲོལ་བ་
གང༌༑ །དཔེར་ན་ཆུ་ལ་ཆུ་བཞག་དབྱེ་བར་མི་ནུས་ལྟར། །དེ་བཞིན་
ཡིད་ཀྱི་རིན་ཆེན་རོ་མཉམ་ནམ་མཁར་ཞུགས། །གང་ལ་བདག་ཉིད་
མེད་པ་དེ་ལ་གཞན་དག་གང༌། །ཐོག་མ་མཐའ་མེད་སྐྱེ་དང་འཆི་བ་
སྲིད་པ་མེད། །བྷུ་སུ་ཀུས་སྨྲས་ངོ་མཚར་རྗེས་སྨྲས་ངོ་མཚར་ཀུན། །འགྲོ་
འོང་དང་བྲལ་དེ་ལ་དངོས་དང་དངོས་མེད་མེད། །ལྷན་ཅིག་སྐྱེས་པའི་
བདེ་བས་ཚིམ་པའི་འདུ་ཤེས་གསུམ་པའི་ཞབས་ཀྱིས་དེ་ཁོ་ན་ཉིད་ཀྱི་་་
དོན་གསལ་བར་མཛད་དེ། ལྷན་ཅིག་སྐྱེས་པ་ཞེས་བྱ་བ་ལ་སོགས་པ་ནི་
བླ་མའི་ཞབས་ཀྱི་རྡུལ་ལ་རེག་པས་རྡོ་རྗེ་དང་པདྨ་ཡང་དག་པར་སྦྱོར་་
བས་བདེ་བར་བྱས་པའི་ས་བོན་བཟུང་ནས་འཇིག་རྟེན་གསུམ་ཁྱབ་་་་་
པར་བྱེད་པ་རྣལ་འབྱོར་གྱི་དབང་ཕྱུག་གིས་ལྷན་ཅིག་སྐྱེས་པར་སེམས་
སུ་བྱེད་པ་དེ་ནི་ནམ་མཁའ་དང་མཚུངས་པའི་དཔེ་སྟེ། བདེ་བ་ཆེན་
པོའི་རང་བཞིན་གྱིས་འཇིག་རྟེན་གསུམ་ན་གང་དུ་གང་ཡང་བཅིངས་་
པ་དང་གྲོལ་བ་མེད་པ་ཞེས་སོ། །དེ་བཞིན་དུ་བརྟག་པ་གཉིས་པ་ལས་
ཀྱང་༑ཁྱབ་བྱ་ཁྱབ་བྱེད་ངོ་བོ་ཡི། །བདེ་བ་ཡིས་ནི་འགྲོ་བར་ཁྱབ། །ཚིག་
ཕྱི་མའི་རྐང་པས་དྷུའི་རྐང་པར་རིག་པར་བྱའོ། །རྐང་པ་གཉིས་པས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། ་405 *
དཔེས་ཉེ་བར་འཇལ་བར་བྱེད་དེ། ཆུ་ལ་ཆུ་ཞེས་བྱ་བ་ལ་སོགས་པ་ནི་
དཔེར་ན་ཕྱི་རོལ་གྱི་ཆུ་ལ་ཆུ་བཞག་ན་དབྱེར་མེད་པར་བློ་དང་ལྡན་་
པས་ཤེས་སོ། །དེ་བཞིན་དུ་ཡིད་ཉིད་བྱང་ཆུབ་སེམས་ཀྱི་རིན་པོ་ཆེ་
དང་རྣལ་འབྱོར་པའི་དབང་པོ་རོ་གཅིག་ཏུ་གྱུར་པ་ལ་ནམ་མཁའ་་་་་་་་
ཞེས་ཏེ། འོད་གསལ་ལ་རབ་ཏུ་ཞུགས་པའོ། །དེ་ལ་དེའི་ཡེ་ཤེས་
དམིགས་པ་ནི་མ་ཡིན་ནོ། །དེ་བཞིན་དུ་ལུང་ལས་ཀྱང་། ཇི་ལྟར་ཆུ་ལ་
ཆུ་བཞག་ལྟར། །དེ་བཞིན་ཡེ་ཤེས་འཁོར་ལོར་གནས། །ཞེས་སོ། །རྐང་
པ་གསུམ་པས་དངོས་པོའི་རང་བཞིན་གསུངས་ཏེ། །གང་ལ་ཞེས་བྱ་བ་
ལ་སོགས་པ་ནི་གང་རྣལ་འབྱོར་གྱི་དབང་ཕྱུག་གིས་བདག་དང་བདག་
གིར་འཛིན་པའི་འབྲེལ་བ་མེད་པའི་ཕྱིར་དེའི་གཞན་གྱི་འབྲེལ་བ་ཤིན་
ཏུ་རིང་དུ་གྱུར་པའོ། །གང་གིས་དང་པོར་མ་སྐྱེས་པའི་དངོས་པོ་གང་
རྣམས་ལ་དེ་རྣམས་ཀྱི་སྐྱེ་བ་དང་། གནས་པ་དང་། འཇིག་པ་མ་མཐོང་
སྟེ༑།གྲུབ་པའི་སྐྱེས་བུ་རྣམས་ཀྱིས་སོ། །དེ་བཞིན་དུ་ལུང་ལས་ཀྱང་། སྐྱེ་
མེད་འཆི་མེད་དེ་བཞིན་ཉིད།  ི །གཟུགས་མིན་གཟུགས་མེད་པའང་
མིན༑ །འཁོར་བ་མ་ཡིན་མྱང་འདས་མིན། །བྱེད་པ་དང་བྲལ་དེ་ཡིས་
མཐོང་༑ །རྐང་པ་བཞི་པས་དངོས་པོའི་རང་བཞིན་གསུངས་ཏེ། བྷུ་སུ་
ཀུས་སྨྲས་ཞེས་བྱ་བ་ལ་སོགས་པའི་ངོ་མཚར་ཞེས་པ་ནི་སྔོན་དུ་དུ་་་་་་་་་་་
གསུངས་པའི་འདུ་ཤེས་གསུམ་པའི་ཞབས་ཀྱིས་གསུངས་ཏེ། དངོས་པོ་
མཐའ་དག་རྣམས་ཀྱི་དེའི་རང་བཞིན་ནི་འདིར་ཟབ་མོ་ལྷན་ཅིག་སྐྱེས་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།406 *
པའི་དགའ་བ་བཞིའི་ངོ་བོ་ལས་དངོས་པོ་དང་དངོས་པོ་མེད་པའི་་་་་་་
རྣམ་པར་རྟོག་པ་ཡོངས་སུ་བསྡུས་པས་འཁོར་བར་སྐྱེ་བ་དང་། སྤྱོད་
པའི་ཁྱིམ་དུ་འཇུག་པ་དང་། འོང་བ་གང་ཡང་རྣལ་འབྱོར་པས་མ་
མཐོང་བའོ། །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། ཟབ་མོ་
ཉིད་ཀྱང་མཚོན་མེད་པས། །རང་དང་གཞན་དུ་མི་དམིགས་སོ། །ལྷན་
ཅིག་སྐྱེས་པའི་དགའ་བ་ཡི། །འབྲས་བུ་རང་རིག་ཉིད་ཀྱིས་ཤེས། །མལླ་
རཱི་ཞེས་བྱ་བའི་གླུའི་དབྱངས་ཀཾ་ཀ་ཎའི་ཞབས་ཀྱིའོ། །སྟོང་པར་སྟོང་
ཉིད་གང་ཚེ་མཐུན་གྱུར་པ། །ཆོས་རྣམས་ཐམས་ཅད་དེ་ཚེ་འཆར་བར་
འགྱུར། །ཡོད་པའི་སྐད་ཅིག་བཞི་ལ་ཡང་དག་རྟོགས། །དབུས་སུ་
འགོག་པས་བླ་མེད་བྱང་ཆུབ་བོ། །ཐིག་ལེ་ནཱ་ད་སྙིང་ལ་འཇུག་པ་མེད། །
གཞན་དུ་བལྟས་པས་གཞན་ནི་རྣམ་པར་ཉམས། །ཇི་ལྟར་འོངས་པ་དེ་
ལྟར་ཤེས་པར་འགྱུར། །དབུ་མ་རུ་ནི་ཐམས་ཅད་རྣམ་པར་སྤོང༌། །ཀཾ་
ཀ་ཎས་སྨྲས་ཀ་ལ་ཡ་ཡི་དྲིན། །ཐམས་ཅད་རྣམ་བཤིག་དེ་ཉིད་གཞོམ་
མེད་དབྱངས། །མཆོག་གི་སྙིང་རྗེའི་བདུད་རྩིའི་བཏུང་བས་རབ་ཏུ་
ཚིམ་པ་ཉིད་ཀྱི་གྲུབ་པའི་སློབ་དཔོན་ཀེང་རུས་ཞབས་ཀྱིས་དེ་ཁོ་ན་་་་་་
ཉིད་ཀྱི་དོན་སྒྲ་གཞན་གྱིས་གསུངས་ཏེ། སྟོང་པ་ཞེས་བྱ་བ་ལ་སོགས་པ་
ནི་གསུམ་པས་བྱིན་གྱིས་བརླབས་པའི་སྟོང་པ་རྡོ་རྗེ་བླ་མའི་བྱིན་གྱིས་་་
བརླབས་པ་ལས་བཞི་པའི་གོ་འཕང་སྟོང་པ་ཉིད་ལ་གང་གི་ཚེ་མཐུན་་
པར་བྱེད་པ་རང་ཉིད་དེའི་ཚེ་དེའི་དུས་སུ་ཆོས་ཐམས་ཅད་ཅེས་ཏེ།

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
* 407 *
ཟུང་འཇུག་གི་འབྲས་བུ་འཆར་བར་འགྱུར་རོ། །ཞེས་སོ། །དྷུའི་རྐང་
པས་དེ་ཁོ་ན་ཉིད་ཀྱི་དོན་གསུངས་ཏེ། སྐད་ཅིག་བཞི་ལ་ཞེས་པ་ནི་དེ་
ལས་སྣ་ཚོགས་པ་ལ་སྐད་ཅིག་གིས་དགའ་བ་བཞི་པ་ལ་ཡང་དག་པར་་
རྟོགས་པའི་ཕྱིར་རང་བྱིན་གྱིས་བརླབས་པས་དབུ་མར་འགོག་པ་ཞེས་་
སོ༑།རང་བཞིན་བདུན་གྱི་ཉེས་པས་ཏིང་ངེ་འཛིན་གྱི་དྲི་མའི་གཞི་ལས་
བླ་ན་མེད་པའི་བྱང་ཆུབ་ཐོབ་པའོ། །དེ་བཞིན་དུ་བརྟག་པ་གཉིས་པ་
ལས་ཀྱང་། དེ་ལས་དགའ་བ་སྐྱེ་བར་འགྱུར། །ཞེས་བྱ་བ་ལ་སོགས་པས་
སོ༑ །རྐང་པ་གཉིས་པས་གོམས་པའི་འབྲས་བུ་གསུངས་ཏེ། ནཱ་ད་ཞེས་
བྱ་བ་ལ་སོགས་པ་ནི་ཧཱུཾ་ཡིག་རིང་པོ་ཐབས་འཛིན་པའི་ཤེས་པའི་རྣམ་་
པར་རྟོག་པ་ལ་ཐིག་ལེ་ཞེས་སོ། །ཤེས་རབ་གཟུང་བའི་ཤེས་པའི་རྣམ་
པར་རྟོག་པ་ལ་ནི་ནཱ་དའོ། །དེ་གཉིས་ཀར་རྣམ་པར་རྟོག་པས་དེའི་
དུས་སུ་སྤོང་བའོ། །དེའི་ཕྱིར་ཆོས་ཐམས་ཅད་དམིགས་སུ་མེད་པར་
མཐོང་སྟེ། སེམས་རྟོགས་པའང་སོ་སོར་མི་དམིགས་པར་མོས་པའོ། །
རྐང་པ་གསུམ་པས་ཀུན་རྫོབ་བྱང་ཆུབ་ཀྱི་སེམས་སྐྱེས་པར་གྱུར་པ་དེ་་་
ལ་རང་གི་བྱང་ཆུབ་ཀྱི་སེམས་དབང་པོ་དང་ཡུལ་གྱི་རྣམ་པར་རྟོག་པ་་
དང་བྲལ་ནས། གང་ལ་བཞི་པའི་བདེ་བ་རང་རིག་པའི་ངོ་བོར་ཤེས་
པའི་ཕྱིར་རོ། །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། གང་ལ་
སེམས་ཉིད་བརྟན་གྱུར་རྣམ་བཟློག་གྱུར། །རླུང་དང་རོ་མཉམ་ཉིད་དུ་
གྱུར་པ་ཡིས། །དབང་པོ་ཡུལ་དང་མཚུངས་ཉིད་ཇི་བཞིན་དུ། །གཞན་

▪408 * ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དུ་གང་གིས་མཚུངས་པ་ཉིད་དུ་གྱུར། །རྐང་པ་བཞི་པས་རང་ཉིད་ཀྱི་
མཐུ་གསུངས་ཏེ། སྨྲས་པ་ཞེས་བྱ་བ་ལ་སོགས་པ་ནི་གྲུབ་པའི་སློབ་
དཔོན་ཀཾ་ཀ་ཎའི་ཞབས་ཉིད་ཀྱིས་གསུངས་ཏེ། རྣམ་པ་དང་བཅས་པ་
དང་རྣམ་པ་མེད་པ་ལ་སོགས་པ་བྱིས་པའི་རྣལ་འབྱོར་པའི་ཅ་ཅོ་སྟེ།
མཉམ་པ་ཉིད་གཞོམ་དུ་མེད་པའི་སྒྲས་བཅོམ་པའོ། །དེ་བཞིན་དུ་ལུང་
ལས་ཀྱང་། སྟོང་ཉིད་སེང་གེའི་སྒྲ་ཡིས་ནི། །སྒྲ་རྣམས་ཐམས་ཅད་སྐྲག་
པར་བྱེད། །ཅེས་སོ། མལླ་རཱི་ཞེས་བྱ་བའི་གླུའི་དབྱངས་ནག་པོ་སྤྱོད་
པའི་ཞབས་ཀྱིའོ། །ཡིད་ལྗོན་དབང་ལྔའི་ཡལ་ག་ཅན་དེ་ལ། །འདོད་པ་
འབབས་པའི་ལོ་འབྲས་འབབས་པར་བྱེད། །མཆོག་གི་བླ་མའི་གསུང་
གི་སྟ་རེས་གཅད། །ཀཧྞས་སྨྲས་པ་ཤིང་ལྗོན་སླར་མི་སྐྱེ། །ཤིང་དེ་དགེ་
དང་མི་དགེའི་ཆུ་ཡིས་འཕེལ། །མཁས་པས་གཅོད་པ་བླ་མའི་ཚད་ཀྱིས་
ནི༑།ཤིང་གང་གཅོད་དང་གཏུབས་པ་མི་ཤེས་ན། །རུལ་ནས་ལྟུང་ཞིང་
རྨོངས་ཉིད་སྲིད་པར་མོས།| །སྟོང་པའི་ཤིང་མཆོག་ནམ་མཁའ་སྟ་རེ་
ཡིས༑ །ཤིང་དེའི་ཡལ་ག་རྩ་བ་ཉིད་ནས་གཅོད། །དེ་ཁོ་ན་ཉིད་ཀྱི་དོན་
མཆོག་གི་དགའ་བས་རབ་ཏུ་ཚིམ་པའི་ནག་པོ་སྤྱོད་པ་ཉིད་ཀྱིས་་་་་་་་་
གསུངས་ཏེ། ཡིད་ལྗོན་ཞེས་བྱ་བ་ལ་སོགས་པ་ནི་ཐོག་མ་མེད་པའི་སྲིད་
པའི་བག་ཆགས་ཀྱི་ཡལ་ག་ལ་བརྟེན་པའི་ཕྱིར་ནག་པོ་སྤྱོད་པའི་་
ཞབས་ཀྱིས་རང་གི་སེམས་ལྗོན་ཤིང་ཉིད་དུ་ཉེ་བར་བལྟའོ། །དེའི་
སེམས་ཀྱི་ལྗོན་པ་ནི་དབང་པོ་ལྔའི་ཡལ་ག་ལས་གྲོལ་བའོ། །འདོད་པ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
* 409 ®
ནི་དེའི་ལོ་མ་དང་འབྲས་བུས་འབབས་པ་ཞེས་སོ། །དྷུའི་རྐང་པས་དེའི་
སྐྱེ་བ་མེད་པ་མཚོན་པར་བྱེད་དེ། མཆོག་གི་བླ་མ་ཞེས་བྱ་བ་ལ་སོགས་
པ་ནི་བླ་མ་དམ་པའི་གསུང་གི་སྟ་རེས་དེའི་བག་ཆགས་གཅོད་ཅིང་་་་་་
ཉམས་པར་བྱེད་པ་ནག་པོ་སྤྱོད་པ་པས་གསུངས་སོ། །དེ་ཉིད་སེམས་
ལྗོན་ཤིང་བཞིན་དུ་ས་གཞིར་སླར་ཡང་སྐྱེ་བ་མེད་དོ། །དེ་བཞིན་དུ་
བརྟག་པ་གཉིས་པ་ལས་ཀྱང་། གཞན་དུ་སངས་རྒྱས་འཐོབ་མི་འགྱུར། །
ཞེས་བྱ་བ་ལ་སོགས་པས་སོ། །རྐང་པ་གཉིས་པས་བླ་མའི་གསུང་གི་
མཐུ་གསུངས་ཏེ། འཕེལ་ཞེས་བྱ་བ་ལ་སོགས་པ་ནི་དེའང་སེམས་ཀྱི་
ལྗོན་ཤིང་དགེ་བ་དང་མི་དགེ་བའི་ཆུ་བླངས་ནས་རང་གི་ཡི་ལ་་་་་་་་་
སོགས་པ་འཁོར་བའི་ས་གཞིར་འཁོར་བར་བྱེད་དོ། །དེ་ནས་དཔལ་གྱི་
བླ་མ་ལ་དྲིས་ནས་དེའི་གསུང་ཉམས་སུ་མྱོང་བར་བྱས་པས་རིག་པ་་་་་་
དང་ལྡན་པའི་སྐྱེ་བོས་ཞེས་ཏེ། རྣལ་འབྱོར་གྱི་དབང་ཕྱུག་དེའི་སེམས་
ཀྱི་ལྗོན་ཤིང་གཅོད་པར་བྱེད་དོ། །རྐང་པ་གསུམ་པས་མན་ངག་དང་
བྲལ་བའི་རྣལ་འབྱོར་པ་འཁོར་བ་ཉིད་དུ་གསུངས་ཏེ། ཤིང་གང་ཞེས་
བྱ་བ་ལ་སོགས་པ་ནི་གང་ཡང་བྱིས་པའི་རྣལ་འབྱོར་པས་སེམས་ཀྱི་་་་་་་
ཤིང་ལྗོན་པ་གཅོད་པ་ཞེས་ཏེ། རང་བཞིན་མེད་པར་བྱེད་མི་ཤེས་པའོ།།
དེ་རྣམས་ཀྱང་འཁོར་བའི་སྡུག་བསྔལ་གྱིས་འཁོར་ཞིང་འགྲོ་བ་དྲུག་ཏུ་
ལྟུང་བར་འགྱུར་རོ། །སླར་ཡང་དེ་ལས་སྲིད་པ་ལེན་པར་བྱེད་ཅིང་ཐར་
པའི་ལམ་མི་ཤེས་སོ། །ཞེས་སོ། །རྐང་པ་བཞི་པས་བླ་མའི་གསུང་གི་

· 410 · ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ལམ་གྱི་རྗེས་སུ་བསྔགས་པ་གསུངས་ཏེ། སྟོང་པའི་ཤིང་མཆོག་ཅེས་བྱ་
བ་ལ་སོགས་པ་ནི་དེ་ལས་མ་རིག་པ་སྟོང་པའི་ཤིང་ངོ་། །ཀྱེེའི་བྱིས་པའི་
རྣལ་འབྱོར་པ་ནམ་མཁའ་ཞེས་ཏེ། རང་བཞིན་གྱིས་འོད་གསལ་བའོ། །
སྰ་རེ་ཡིས་ནི་བླ་མའི་གསུང་གི་དྲིན་ལས་བག་ཆགས་ཡང་དག་པར་་་་་་
གཅོད་པ་ཞེས་སོ། །གང་གིས་སླར་ཡང་དབང་པོའི་དབང་དུ་མི་བྱེད་
པའོ༑ །ཤ་ཝ་རཱི་ཞེས་བྱ་བའི་གླུའི་དབྱངས་ཛ་ཡ་ནནྡིའི་ཞབས་ཀྱིའོ། །རྨི་
ལམ་གཟུགས་བརྙན་ཇི་བཞིན་བལྟ་བར་གྱིས། །བར་གྱི་སྲིད་པ་ཉིད་
ཀྱང་དེ་བཞིན་ནོ། །གལ་ཏེ་ཡིད་ནི་རྨོངས་ལས་རྣམ་གྲོལ་ན། །དེ་ཚེ་
འགྲོ་དང་འོང་བ་རྒྱུན་ཆད་འགྱུར། །འཚིག་པ་མ་ཡིན་གཤེར་མིན་རྒྱུན་
མི་འཆད། །སྒྱུ་མ་ལ་རྨོངས་སྐྲ་དཀར་གཉེར་འཇིགས་ལྟོས། །ལུས་ནི་
གྲིབ་མ་སྒྱུ་མ་དང་མཚུངས་པ། །ཕྱོགས་ནི་གཉིས་པོ་དེར་ནི་སྣ་ཚོགས་
འཆར༑ །སེམས་ཀྱི་དེ་ཉིད་རང་བཞིན་སྦྱང་བར་གྱིས། །ཛ་ཡནྡིས་སྨྲས་
གསལ་བྱེད་གཞན་མུན་ནོ། །མཆོག་གི་སྙིང་རྗེ་བསགས་པའི་ཕྱིར་དེ་ཁོ་
ན་ཉིད་ཀྱི་དོན་མངོན་པར་ཤེས་པ་དང་ལྡན་པའི་ཛ་ཡནྜིའི་ཞབས་་་་་་་
ཀྱིས་གསུངས་ཏེ། བལྟ་བར་གྱིས་ཞེས་བྱ་བ་ལ་སོགས་པ་ནི་དཔེར་ན་རྨི་
ལམ་གྱི་སྐྱེས་བུ་དང་མེ་ལོང་གི་གཟུགས་བརྙན་བཞིན་དུ་དེ་བཞིན་དུ་་་
བར་སྲིད་ཀྱི་རྣམ་པར་ཤེས་པ་མཐོང་ངོ༌། །དེ་བཞིན་དུ་ལུང་ལས་ཀྱང་།
ཇི་ལྟར་ཆུ་ནང་ཟླ་བ་བཞིན་དུ་ཡོད་མེད་མིན། །ཞེས་བྱ་བ་ལ་སོགས་
པས་སོ། །ཀྱེའི་གལ་ཏེ་ཁྱོད་ཀྱིས་ལམ་མ་རྟོགས་ན་རྣམ་པར་ཤེས་པས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། : 411 ;
ཡང་དག་པར་འགྲོ་བའི་དུས་ལའང་། བླ་མ་དམ་པའི་གསུང་རྗེས་སུ་
དྲན་པས་རང་གི་སེམས་ཀྱི་རྨོངས་པ་ལས་རྣམ་པར་གྲོལ་བར་ཁྱོད་་་་་་་
གྱིས་ཤིག་པའོ། །དེའི་དངོས་པོ་མེད་པས་འཁོར་བའི་འགྲོ་བ་དང་འོང་
བ་རྒྱུན་འཆད་པར་འགྱུར་རོ། །དེའི་ཕྱིར་རང་གི་ངོ་བོ་ཉིད་ལ་ལོག་
པར་རྨོངས་པས་སོ། _ །ཅིའི་ཕྱིར་འབྲས་བུ་མེད་པ་ལ་འགོག་པར་བྱེད།
དེ་བཞིན་དུའང་བྷུ་སུ་ཀུའི་ཞབས་ཀྱིས་ཀྱང༌། ཉོན་མོངས་ཡུལ་རྣམས་
ལ་ཞེས་བྱ་བ་ལ་སོགས་པས་སོ། _ །རྐང་པ་གསུམ་པས་དོན་དམ་པའི་
སེམས་ཀྱི་རྗེས་སུ་བསྔགས་པ་གསུངས་ཏེ། འཚིག་པ་མ་ཡིན་ཞེས་བྱ་བ་
ལ་སོགས་པ་ནི་བླ་མ་དམ་པའི་ཞབས་ཀྱི་ཆུ་སྐྱེས་ཀྱི་རྡུལ་ལ་རེག་པ་་་་་་་
ལས་དེ་ཉིད་ལས་འཁོར་བའི་ཡིད་གང་དུ་རྨོངས་པ་ལས་རྣམ་པར་་་་་་་་
གྲོལ་བར་འགྱུར་རོ། །དེའི་ཚེ་མེས་འཚིག་པར་མི་འགྱུར་ཞིང་། ཆུས་
ཀྱང་འཁྱེར་བར་མི་འགྱུར་རོ། །མཚོན་གྱིས་ཆོད་པར་ཡང་མི་འགྱུར་ཏེ།
དོན་དམ་པའི་སེམས་ཀྱི་རྟགས་ཀྱི་ང་རྒྱལ་གྱིས་སོ། །དེ་བཞིན་དུ་མཐོང་
བར་གྱུར་པ་དེ་ཉིད་ཀྱང་བློ་གྲོས་དམན་པ་རྨོངས་པས་མཆོག་་་་་་་་
འཆིང་བར་བྱེད་དོ། །དེ་བཞིན་དུ་ཕྱིའི་བསྟན་བཅོས་ལས། འབད་པ་
ཡིས་ནི་སྡིག་པ་ཡང་དག་སྤྱོད། །བསོད་ནམས་ཞར་ལ་བྱུང་ཡང་སྤྱོད་མི་
བྱེད༑ །མི་ཡི་འཇིག་རྟེན་འདི་དག་ཡ་མཚན་ཆེ། །འོ་མ་ཡོངས་སུ་སྤངས་
ནས་དུག་འཐུང་བྱེད། །རྐང་པ་གཉིས་པས་དོན་དམ་པའི་བདེན་པའི་
མཚན་ཉིད་གསུངས་ཏེ། གྲིབ་མ་ཞེས་བྱ་བ་ལ་སོགས་པ་ལ་གཏི་མུག་

.412 . ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ལས་གྲོལ་བ་གང་གི་ཚེ་དོན་དམ་པ་རིག་པར་འགྱུར་རོ། །དེའི་ཚེ་གྲིབ་
མ་དང་འདྲ་བར་རང་གི་ལུས་ཤེས་ནས་མིག་གིས་མཐོང་བར་འགྱུར་་་་་
རོ༑ །ཕྱོགས་དང་ཕྱོགས་མ་ཡིན་པ་དབྱེར་མེད་པར་དཔལ་ཧེ་རུ་ཀ་ལྔ་
རྟོགས་པར་བྱེད་དོ། །ཞེས་སོ། །དེ་བཞིན་དུ་དཔལ་ས་ར་ཧའི་ཞབས་
ཀྱིས་ཀྱང༌། ལྷ་མོ་སྒྱུ་མ་ཆེན་མོ་ཞེས་བྱ་བ་ལ་སོགས་པས་སོ། །རྐང་པ་
བཞི་པས་སེམས་ཀྱི་འབྲས་བུའི་ངོ་བོ་གསུངས་ཏེ། སེམས་ཀྱི་ཞེས་བྱ་བ་
ལ་སོགས་ཀྱི་བག་ཆགས་ཀྱི་ཉེས་པ་རྣམ་པར་སྦྱང་བར་གལ་ཏེ་མཁས་་་
པས་བྱེད་པ་དེའི་ཚེ་ཛ་ཡནྣིའི་ཞབས་ཉིད་སྨྲ་བར་བྱེད་དེ། སེམས་ནི་
གཞན་མ་ཡིན་ཏེ། དངོས་པོ་མེད་པ་མ་ཡིན་པའོ། །རྣམ་དག་དེ་བཞིན་
ཉིད་གང་ལས། །དེ་ཉིད་གཞན་དུ་མ་ཡིན་ནོ། །དེ་བཞིན་དུ་བརྟག་པ་
གཉིས་པ་ལས་ཀྱང་། དངོས་རྣམས་ཀུན་གྱི་ངེས་པ་ནི། །རྣམ་དག་དེ་
བཞིན་ཉིད་དུ་འདོད། །གུཉྫ་རཱི་ཞེས་བྱ་བའི་གླུའི་དབྱངས་ཆོས་པའི་
ཞབས་ཀྱིའོ། །རྡོ་རྗེ་པདྨའི་དབུས་སུ་གྱུར་པ་བླངས། །མཉམ་ཉིད་སྦྱོར་
བས་གཏུམ་མོ་འབར་བར་གྱུར། །ཌོམ་བི་ནཱ་ཡི་ཁང་པ་མེ་ཡིས་འཚིག་
ནས་འབར། །རི་བོང་འཛིན་པའི་ཆུ་ནི་ལོང་ལ་གཏོར་བར་གྱིས། །རྩྭ་ནི་
འབར་བ་མ་ཡིན་དུ་བ་མཐོང་བ་མེད། །རི་རབ་སྟེང་དུ་བླངས་ནས་
ནམ་མཁར་རབ་ཏུ་ཞུགས། །རྗེ་བཙུན་ཁྱབ་འཇུག་དབང་ཕྱུག་ཚངས་
པ་རྣམས་ནི་འཚིག །ཡོན་ཏན་དགུ་དང་ཡུལ་གྱི་གྲོང་ཁྱེར་རྣམས་ཀྱང་
འཚིག །དྷརྨས་སྨྲས་པ་གསལ་པོར་བླངས་ན་རབ་ཏུ་ཤེས། །རྩ་ཕྲན་ལྔ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། * 413 *
ལས་ཆུ་ནི་སྟེང་དུ་སོང་བར་གྱུར། །དེ་ཁོ་ན་ཉིད་ཀྱི་དོན་ལ་མཆོག་གི་
སྙིང་རྗེ་དང་བྱམས་པའི་ཐུགས་ཀྱིས་གྲུབ་པའི་སློབ་དཔོན་ཆོས་འི་་་་་
ཞབས་ཉིད་ཀྱིས་གསུངས་ཏེ། རྡོ་རྗེ་པདྨ་ཞེས་བྱ་བ་ལ་སོགས་པ་ནི་
ཐབས་དང་ཤེས་རབ་མཉམ་པ་ཉིད་དུ་ཡང་དག་པར་སྦྱོར་བས་བདེ་་་་་
བ་ཆེན་པོ་འདོད་ཆགས་ཀྱི་མེ་འབར་བ་བདག་གི་ལྟེ་བ་སྤྲུལ་པའི་་་་་་་་་
འཁོར་ལོར་གཏུམ་མོའི་མེ་འབར་བའོ། །དྷཱུའི་རྐང་པས་དོན་དེ་ཉིད་
རྣམ་པར་གསལ་བར་བྱེད་དེ། མེས་འཚིག་ཅེས་བྱ་བ་ལ་སོགས་པ་ནི་
བདེ་བ་ཆེན་པོའི་འདོད་ཆགས་ཀྱི་སྲེད་པ་དང་ལྡན་པས་མེ་ཉིད་དོ། །
ཌོམྦི་ནཱི་ནི་ཡོངས་སུ་དག་པའི་ཨ་ཝ་དྷཱུ་ཏཱིའི་ཁྱིམ་དུ་སྦྱོང་བའོ། །དེ་བས་
ན་བདེ་བ་ཆེན་པོའི་མེས་བདག་གི་ཡུལ་ལ་སོགས་པའི་ཚོགས་པ་ལ་་་་་་
བརྟེན་པ་མཐའ་དག་བསྲེག་པའོ། །རི་བོང་འཛིན་པ་ཞེས་པ་ནི་བླ་མ་
དམ་པའི་དྲིན་ལས་མཚན་ཉིད་དང་བྲལ་བར་རྣམ་པར་སྦྱངས་པའི་་་་་
ཀུན་རྫོབ་བྱང་ཆུབ་ཀྱི་སེམས་བཟུང་ནས་དེས་མེ་རབ་ཏུ་ཞི་བར་བྱེད་་་
པའི་ཕྱིར་རོ། །དེ་བཞིན་དུ་བརྟག་པ་གཉིས་པ་ལས་ཀྱང༌། །ལྟེ་བར་
གཏུམ་མོ་སྦར་བ་ཡིས། །ཞེས་བྱ་བ་ལ་སོགས་པས་སོ། །རྐང་པ་གཉིས་
པས་ཡེ་ཤེས་ཀྱི་མེའི་རང་བཞིན་གསུངས་ཏེ། རྩྭ་ནི་འབར་བ་མ་ཡིན་
ཞེས་བྱ་བ་ལ་སོགས་པ་ནི་དཔེར་ན་ཕྱི་རོལ་དུ་མེ་དྲག་པོ་འབ་བ་་་་་་་
དེའི་དུ་བ་ལ་སོགས་པ་མཐོང་བ་དེ་བཞིན་དུ་ཡེ་ཤེས་ཀྱི་མེ་ནི་མི་་་་་་་་་་
མཐོང་སྟེ། འོན་ཀྱང་དངོས་པོ་དང་དངོས་པོ་མེད་པ་བསྲེག་པ་སྔོན་དུ་

-414. ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
གསུངས་པའི་རི་རབ་ཀྱི་སྟེང་དུ་མེ་ནི་ནམ་མཁའ་ལ་ཞེས་ཏེ། བདེ་བ་
ཆེན་པོའི་འཁོར་ལོར་ཐིམ་པ་ཞེས་སོ། །རྐང་པ་གཉིས་པས་གསུངས་
པའི་དོན་སོ་སོར་རྒྱས་པར་བཤད་དེ། སྲེག་པ་ཞེས་བྱ་བ་ལ་སོགས་པ་
ནི་ཚངས་པ་ཞེས་པ་དགོངས་པའི་སྐད་ཀྱིས་དྲི་ཆེན་གྱི་རྩར་རིག་པར་་་་
བྱའོ༑ །ཁྱབ་འཇུག་ཅེས་པ་ནི་དྲི་ཆུའི་རྩའོ། །དབང་ཕྱུག་ཅེས་པ་ནི་ཁུ་
བའི་རྩ་སྟེ། དེ་རྣམས་འཚིག་པའོ། །སྟེང་དུ་ནི་ལ་ལ་ནཱ་དང་། ར་ས་
ནཱའོ༑ ༑ །ཡོན་ཏན་དགུ་དང་ཡུལ་གྱི་ཞེས་པ་ནི་མིག་གི་དབང་པོ་ལ་
སོགས་པ་དང་ཡུལ་དུ་བཤད་པ་རྣམས་བསྲེག་པའོ། །དེ་ཉིད་འདོད་
ཆགས་ཀྱི་མེས་རང་བཞིན་མེད་པར་གྱུར་པའོ། ¯ །དཔལ་ས་ར་ཧའི་
ཞབས་ཀྱིས་ཀྱང་ཡིད་ནི་འཆི་བ་མེད་པས་སོ། །ཞེས་བྱ་བ་ལ་སོགས་
པས་སོ། །རྐང་པ་བཞི་པས་དགའ་བ་བཞི་པའི་རྐྱེན་དུ་གསུངས་ཏེ།
དྷརྨས་སྨྲས་པ་ཞེས་བྱ་བ་ལ་སོས་པ་ནི་ཆོས་པའི་ཞབས་ཉིད་ཀྱིས་་་་་་་་
གསུངས་ཏེ། ཀྱེའི་ལམ་མ་རྟོགས་པ་དཔལ་གྱི་བླ་མའི་ཞབས་ཀྱི་ཐབས་
ཀྱིས་ཡང་དག་པར་རྡོ་རྗེ་དང་ཆུ་སྐྱེས་མཉམ་དུ་སྦྱོར་བ་གསལ་བར་་་་་་
མཛད་ནས་ལྷན་ཅིག་སྐྱེས་པའི་དགའ་བ་ཤེས་པར་གྱིས་ཤིག་པའོ། །
དེས་བདེ་བ་ཆེན་པོ་ཆུ་སྐྱེས་ལས་འོངས་པ་ཉིད་དང་གང་བྱང་ཆུབ་ཀྱི་་
སེམས་ནོར་བུའི་རྩེ་མོར་སོན་པ་བཞི་པའི་དགའ་བས་སྦྱངས་པ་ནཱ་ད་་་་
དང་བཅས་པ་པདྨའི་ནཱ་ད་ལ་ཞེས་ཏེ། ཨ་ཝ་དྷུ་ཏཱིའི་ལམ་གྱིས་སླར་
ཡང་དེ་ཉིད་དུ་འགྲོ་བའོ། པ་ཊ་ཧ་ཞེས་བྱ་བའི་གླུའི་དབྱངས་ཀུཀྐུ་རི་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།།
" 415 *
པའི་ཞབས་ཀྱིའོ། །རྡོ་རྗེ་ཆུ་སྐྱེས་གཡུལ་ངོར་ཞུགས། །མཉམ་ཉིད་སྦྱོར་
བའི་དམག་དཔུང་ཚོགས། །ཡུལ་དང་དབང་པོའི་གྲོང་རྣམས་བཅོམ། །
སྟོང་ཉིད་རྒྱལ་པོར་བདེ་ཆེན་མིང་། །རྔ་སྒྲ་དུང་སྐད་གཞོམ་དུ་མེད་
པའི་དབྱངས་རྣམས་སྒྲོགས། །གཏི་མུག་སྲིད་པའི་དཔུང་རྣམས་རིང་དུ་
འདོར་བར་བྱས། །བདེ་བའི་གྲོང་ཁྱེར་རྩེ་མོར་གནས་ནས་ཐམས་ཅད་
བསྡུས༑ །སོར་མོ་གྱེན་དུ་བསླངས་ནས་ཀུཀྐུ་རཱི་པ་སྨྲ། །འདི་ནི་འཇིག་
རྟེན་གསུམ་དུ་བདེ་བ་ཆེན་པོས་བརྒྱལ། ༞ །དེ་ཁོ་ན་ཉིད་ཀྱི་དོན་སྒྲ་
གཞན་གྱིས་ཀུཀྐུ་རཱི་པའི་ཞབས་ཀྱིས་གསུངས་ཏེ། རྡོ་རྗེ་ཞེས་བྱ་བ་ལ་
སོགས་པ་ནི་ཡུལ་གྱི་དགྲའི་གཡུལ་ངོ་འགོག་པའི་ཕྱིར་རྡོ་རྗེ་དང་ཆུ་་་་་་
སྐྱེས་དེ་བཞིན་དུ་ཐབས་དང་ཤེས་རབ་བདེ་བ་ཆེན་པོའི་རང་བཞིན་་་་
ཀུཀྐུ་རཱི་པའི་ཞབས་ཀྱིས་འདྲེན་པར་བྱེད་དོ། །མཉམ་ཉིད་ཅེས་པ་ནི་
རང་བཞིན་གཅིག་ཏུ་བདེ་བ་ཆེན་པོའི་ངོ་བོ་ཉིད་རྣལ་འབྱོརགྱི་་་་་་་་་་
དབང་ཕྱུག་གིས་མཉམ་པ་ཉིད་དུ་སྦྱོར་བ་དེ་ཉིད་དེའི་ད་རི་ཀའོ། །དེ་
བཞིན་དུ་ལུང་ལས་ཀྱང་། . དངོས་པོ་གཅིག་གི་དེ་ཉིད་གང་གིས་
མཐོང་༑ །དངོས་ཀུན་དེ་ཉིད་དེ་མཐོང་ངོ་བོ་གཅིག །དངོས་པོ་ཀུན་གྱི་
ངོ་བོའི་རང་བཞིན་རྣམས། །དངོས་ཀུན་གཅིག་གི་རང་བཞིན་ངོ་བོ་
ཉིད༑ །དྷུའི་རྐང་པས་བདེ་བ་ཆེན་པོའི་མཐུ་གསུངས་ཏེ། བཅོམ་ཞེས་
པ་ནི་བདེ་བ་ཆེན་པོ་ཞེས་པ་ཐོས་པ་ཙམ་གྱིས་སྲིད་པའི་དཀྱིལ་འཁོར་་
གྱི་ཡུལ་དང་དབང་པོ་འདི་དག་བཅོམ་པའོ། །རྐང་པ་གཉིས་པས་དོན་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།• 416 •
དེ་ཉིད་གསལ་བར་མཛད་དེ། སྒྲོགས་པ་ཞེས་བྱ་བ་ལ་སོགས་པའི་
གཞོམ་དུ་མེད་པའི་དབྱངས་ཞེས་བྱ་བ་ནི་རྔ་སྒྲ་དང་དུང་སྒྲ་གཡུལ་་་་་་་
ངོར་སྒྲོགས་ཏེ། གང་སྟོང་པ་ཉིད་ཀྱི་དབུས་སུ་བསྐྱོད་པ་ཀྱེའི་རྣལ་
འབྱོར་པ་སྲིད་པའི་གཡུལ་གྱི་དཔུང་རང་བཞིན་མེད་པར་གྱིས་ཤིག་་་་་
པའོ༑ །རྐང་པ་གསུམ་པས་དོན་དམ་པ་བྱང་ཆུབ་ཀྱི་སེམས་ཀྱི་རྗེས་སུ་
བསྔགས་པ་གསུངས་ཏེ། གསུམ་ཞེས་བྱ་བ་ལ་སོགས་པའི་གསུམ་ནི་
བདེ་བ་ཆེན་པོའི་མེས་ལུས་ལ་སོགས་པ་དཀྱིལ་འཁོར་གསུམ་གྱི་ཉེས་་་་
པ་བསྲེགས་ནས་བདེ་བ་ཆེན་པོའི་འཁོར་ལོའི་རྩེ་མོར་གནས་པས་མི་་་་
ལྷུང་བའི་བདེ་བ་ཆེན་པོའི་བྱང་ཆུབ་ཀྱི་སེམས་ཀྱི་མེས་སྡུད་པར་བྱེད་་་
པའོ༑ །དེ་བཞིན་དུ་ར་ཏི་བཛྲས་ཀྱང་། བྱང་ཆུབ་སེམས་ནི་སྤང་མི་བྱ། །
རྡོ་རྗེར་པདྨའི་རྒྱས་འདེབས་པས། །ཞེས་སོ། །རྐང་པ་བཞི་པས་འབྲས་
བུའི་ངོ་བོ་ཉིད་གསུངས་ཏེ། གྱེན་དུ་ཞེས་བྱ་བ་ལ་སོགས་པ་ནི་ཀུཀྐུ་རཱི་
པའི་ཞབས་ཀྱིས་ཀྱེའི་རྣལ་འབྱོར་པས། སོར་མོའི་སྟེང་དུ་བྱས་པ་ནི་
གསུངས་པའི་དོན་འདིས་འཇིག་རྟེན་གསུམ་ཞེས་ཏེ། ལུས་དང་། ངག་
དང་། ཡིད་ཀྱི་སྣང་བའི་སྐྱོན་ལས་བདེ་བ་ཆེན་པོས་བརྒྱལ་བའོ། །དེ་
བཞིན་དུ་དཔལ་ས་ར་ཧའི་ཞབས་ཀྱིས་ཀྱང་། ཁྱིམ་ནི་ཡོད་བཞིན་
ནགས་སུ་འགྲོ་བར་མ་བྱེད་ཅིག །ཅེས་པ་ལ་སོགས་པས་སོ། །མལླ་རཱི་ཏཱ་
ལ་གཅིག་པ་ཞེས་བྱ་བའི་གླུའི་དབྱངས་བྷུ་སུ་ཀུའི་ཞབས་ཀྱིའོ། །རྒྱལ་
པོའི་གྲུ་ནི་པདྨའི་ཚལ་ནས་འབབས། །བརྩེ་བ་མེད་པས་བཾ་ག་ལ་ཡུལ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
• 417 •
ཁྱེར། །དེ་རིང་བྷུ་སུ་ཀུ་པ་ནང་འཁྲུགས་ཤོར། །རང་གི་ཁྱིམ་མི་མོ་ནི་
གཏུམ་པོས་ཁྱེར། །རྣམ་པ་ལྔ་པོ་བསྲེགས་ཤིང་ཡུལ་རྣམས་བརླགས། །
རང་སེམས་རིན་ཆེན་གར་འགྲོར་སླེབ་མི་ཤེས། །གསེར་དངུལ་བདག་
ལ་ཅི་ཡང་མི་གནས་ན།  ིི རང་གི་འཁོར་གྱིས་རིན་ཆེན་བླངས་ནས་
གནས༑ །བདག་མཛོད་བྱེ་བ་ཕྲག་བཞི་མ་ལུས་ཁྱེར། །གསོན་པོ་དང་ནི་
ཤི་ལ་ཁྱད་པར་མེད། །ཤེས་རབ་ཀྱི་ཕ་རོལ་དུ་ཕྱིན་པའི་ཆུ་གཏེར་
ཡོངས་སུ་བསྲུབས་པའི་དེ་ཁོ་ན་ཉིད་ཀྱི་དོན་བདུད་རྩིས་ཡོངས་སུ་སུ་་་་་་་
ཚིམ་པ་གྲུབ་པའི་སློབ་དཔོན་བྷུ་སུ་ཀུའི་ཞབས་ཀྱིས་ནང་འཁྲུ་་་་་་་་
དགོངས་པའི་སྐད་ཀྱིས་དེ་ཁོ་ན་ཉིད་ཀྱི་དོན་རབ་ཏུ་གསལ་བར་་་་་་་་་་་
མཛད་དེ། ཤེས་རབ་ཀྱི་ཆུ་སྐྱེས་ཀྱི་སྒོའི་བུ་གར་བླ་མ་དམ་པའི་ཞབས་
ཀྱི་ཐབས་ཀྱིས་རབ་ཏུ་འཇུག་པའོ། །དེ་ལ་དགའ་བ་ལ་སོགས་པའི་སྒྲས་
ཞེས་བྱ་བ་ལ་སོགས་པ་སྟེ། མི་འགྱུར་བའི་བདེ་བ་གཉིས་སུ་མེད་པ་ནི་
བཾ་ག་ལར་འབབས་པ་ཞེས་ཏེ། །དབྱེར་མེད་པ་ཉིད་དུ་བྱས་པའོ། །དེ་
བཞིན་དུ་ལུང་ལས་ཀྱང་། ཉོན་མོངས་བྱང་ཆུབ་སོ་སོར་མིན། །བྱང་
ཆུབ་ཉོན་མོངས་ལས་བྱུང་མིན། །འཁྲུལ་པ་ལས་ནི་ཉོན་མོངས་རྟོག །
འཁྲུལ་པའི་རང་བཞིན་དྲི་མ་མེད། །དྷུའི་ཚིག་གིས་དེ་ཁོ་ན་ཉིད་ཀྱི་
དོན་མངོན་པར་གསལ་བར་མཛད་དེ། དེ་རིང་ཞེས་བྱ་བ་ལ་སོགས་པ་
ནི་བདག་ཉིད་གང་ལ་ཡང་དག་པར་བོད་པར་གསུངས་ཏེ། ཀྱེའི་བྷུ་སུ་
ཀུའི་ཞབས་བསམ་གཏན་ཡོངས་སུ་སྨིན་པའི་གནས་སྐབས་ན་སྦྱོར་བ་་

.418 .. ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
དང་བྲལ་བས་དེ་རིང་ཉིད་ནང་འཁྲུགས་ཤོར་བར་གྱུར་པ་སྟེ། གང་གི་
ཕྱིར་ནང་གི་ཁྱིམ་མི་མོ་ཞེ་ན། སེམས་ཡོངས་སུ་དག་པ་ཨ་ཝ་དྷུ་ཏཱི་ནི་
རླུང་གི་གཟུགས་སོ། །གཏུམ་པོས་ཁྱེར་ཞེས་པ་ནི་རེག་བྱ་རང་བཞིན་
གྱིས་འོད་གསལ་གྱིས་ལེན་པའོ། །རྐང་པ་གཉིས་པས་ངོ་བོ་ཉིད་འགྱུར་
བ་མེད་པ་གསུངས་ཏེ། བསྲེགས་ཤིང་ཞེས་བྱ་བ་ལ་སོགས་པ་ནི་དེའི་
བདེ་བ་ཆེན་པོའི་མེས་རྣམ་པ་ལྔ་པོ་བསྲེགས་པ་ནི་ཕུང་པོ་ལྔ་ལས་བྱུང་
བའི་བདག་དང་བདག་གིར་འཛིན་པའི་ཕྱོགས་རྣམས་བསྲེགས་ཏེ།
དབང་པོ་ལྔ་དང་ཡུལ་ལྔའོ། །དེའི་ཕྱིར་རང་གི་རྟོག་པ་ཡོངས་སུ་སྤངས་
པས་རང་གི་སེམས་རིན་པོ་ཆེ་མི་ཤེས་པའོ། །དེ་བཞིན་དུ་ས་ར་ཧའི་
ཞབས་ཀྱིས་ཀྱང་། ཇི་ལྟར་ཞེས་བྱ་བ་ལ་སོགས་པ་གསུངས་སོ། །རྐང་པ་
གསུམ་པས་དེ་ཉིད་རྒྱས་པར་བཤད་དེ། གསེར་དངུལ་ཞེས་བྱ་བ་ལ་
སོགས་པའི་སོརྵ་ཞེས་པ་ནི་སྟོང་པ་ཉིད་འཛིན་པའོ། །རཱུ་པ་ཞེས་བྱ་བ་
ནི་གཟུང་བའི་ངོ་བོ་སྟེ། རྣམ་པར་རྟོག་པ་གཉིས་ཀའི་རང་བཞིན་རྣམ་
པར་དཔྱད་པར་གྱུར་ན་ཅུང་ཟད་ཀྱང་མི་གནས་པའོ། །རང་གི་འཁོར་
གྱིས་ཞེས་པ་ནི་དེ་ཉིད་ལས་ངེས་པར་རྣམ་མཔར་རྟོག་པ་སྤངས་པས་་་
བདེ་བ་ཆེན་པོའི་རིན་པོ་ཆེར་བདག་ཉིད་ཐིམ་པའོ། །དེ་བཞིན་དུ་ལུང་
ལས་ཀྱང་། དོན་གཉེར་སྐྱེ་བོ་མེད་ན་བློ་གྲོས་མཆོག་གིས་རིང་དུ་ལེན། །
གང་ཞིག་སྐྱེས་བུ་དམ་པ་དེ་རྣམས་རྒྱལ་བའི་ལོངས་སྤྱོད་དང་འགྲོགས་
ཏེ༑ །བློ་གྲོས་མཆོག་དང་ལྡན་པས་ཉིན་དང་མཚན་དུ་བསམ་གཏན་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། །
, 419 ,
སྒོམ་པར་བྱེད། །བདག་བློ་རྨོངས་པས་བསྒོམ་པ་བདེ་བའི་གོ་འཕང་ལ་
བརྟེན་ཉིན་མི་མཐོང་། །སེམས་ཅན་དོན་ཕྱིར་སྙིང་རྗེའི་རོ་ཡིས་མ་རིག་
འཐིབས་པོར་སླར་འདོད་པ། །རྐང་པ་བཞི་པས་ཤིན་ཏུ་བསྒོམ་པ་
གསུངས་ཏེ། བྱེ་བ་ཕྲག་བཞི་ཞེས་བྱ་བ་ལ་སོགས་པ་ནི་གཞན་གང་ལ་
མཐའ་བཞིས་རྣམ་པར་དཔྱད་པའི་མཛོད་བདག་གིའོ། །གཉིས་སུ་མེད་
པས་ན་ནང་འཁྲུགས་པ་དེས་ཁྱེར་བའོ། །དེའི་ཕྱིར་བདག་ནི་གསོན་པ་
དང་ཤི་བ་ནི་བསམ་གཏན་ལ་སོགས་པ་ལ་རྣམ་པར་རྟོག་པ་མེད་པའོ།།
དེ་བཞིན་དུའང་དཔལ་ལྡན་དགྱེས་པ་རྡོ་རྗེ་ཉིད་ལས། དེ་ཡི་བདེ་བ་
ཉིད་ཐོབ་བོ། །ཞེས་བྱ་བ་ལ་སོགས་པས་སོ། །དགའ་བས་རྩེ་བ་ཞེས་བྱ་
བའི་གླུའི་དབྱངས་རི་ཁྲོད་ཞབས་ཀྱིའོ། །ནམ་མཁའ་ནམ་མཁར་སོན་
པར་བལྟ་ཞིང་སྟྭ་གྲིས་གཅོད། །མགུལ་དུ་བདག་མེད་གཞོན་ནུ་མ་ནི་
སད་ནས་རྙེད། །སྒྱུ་མ་ལ་རྨོངས་མ་རུངས་ཡན་ལག་ཅན་ནི་སྤངས་ཤིང་
སྤོངས༑ །ས་ཝ་རི་ནི་བདེ་ཆེན་གྱིས་སྒེག་སྟོང་པའི་མི་མོ་ལེན། །བདག་
གིས་ལྡུམ་རར་བལྟས་པས་ནམ་མཁའ་དང་མཚུངས་མཉམ་ཞིང་འདྲ། །
རས་བལ་མེ་ཏོག་ཤིན་ཏུ་རྒྱས་པས་རབ་ཏུ་དགའ་བར་གྱུར། །ཀཾ་གུ་ཙ་
ནི་སྨིན་གྱུར་རྔོན་པ་ཕོ་མོ་བཟི་བར་གྱུར། །ཉིན་མཚན་ཤ་ཝ་རི་པ་ཅིར་
ཡང་བསམ་མེད་བདེ་ཆེན་མྱོས། །ཕྱོགས་བཞི་རྣམས་སུ་སྨྱུག་མའི་རིབ་
མས་ལེགས་པར་བསྐོར་ནས་བྱིན། །ས་ཝ་རི་ཡིས་དེ་བྱས་བྱ་དང་ལྕེ་
སྤྱང་རྣམས་ནི་ངུ་། །ཁྱོད་ནི་བསད་བྱས་ཕྱོགས་བཅུར་གཏོར་མ་དཀར་

ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།420.
པོ་གཏོང་བར་ལྟོས། །ས་ཝ་རི་ནི་མྱ་ངན་འདས་གྱུར་སྲིད་རྩ་ཐམས་
ཅད་ཞིག །དེ་ཁོ་ན་ཉིད་ཀྱི་དོན་དམ་པའི་བདེན་པ་མངོན་སུམ་དུ་
མཛད་པས་འགྲོ་བའི་དོན་གྱི་ཕྱིར་གྲུབ་པའི་སློབ་དཔོན་ས་ཝ་རིའི་་་་་་་
ཞབས་ཀྱིས་གསུངས་ཏེ། ནམ་མཁའ་ནམ་མཁར་ཞེས་བྱ་བ་ལ་སོགས་
པ་ནི་ནམ་མཁའ་ཞེས་ལན་གཉིས་གསུངས་པས་སྟོང་པ་ཉིད་དང་ཤིན་
ཏུ་སྟོང་པ་ཞེས་བྱ་བར་རིག་པར་བྱའོ། །དེ་ལ་སྦྱར་ཞིང་བསྡུས་པའི་
རིགས་པས་གསུམ་པ་སྟོང་པ་ཆེན་པོ་དང་སྙིང་པོ་ཞེས་ཏེ། འོད་གསལ་
བཞི་པ་སྟོང་པས་སྟ་གྲིར་བྱས་ནས་དེ་ལ་བསྣུན་པ་ལ་སོགས་པས་སྟོང་་
པ་གསུམ་པོའི་སྐྱོན་གཅོད་པ་ཉིད་དོ། །མགུལ་དུ་ཞེས་པ་ནི་ལོངས་སྤྱོད་
ཀྱི་འཁོར་ལོར་བདག་མེད་པའི་ཆོས་རྟག་ཏུ་ཁོང་དུ་ཆུད་པས་གང་དུ་་་
འང་རྣལ་འབྱོར་པ་རབ་ཏུ་སད་པས་དེ་འཇིག་རྟེན་གསུམ་དུ་གསལ་་་་
བར་བྱེད་དོ། །ཞེས་སོ། །དྷུའི་རྐང་པས་གྲོགས་ཡོངས་སུ་སྤོང་བར་བྱེད་
དེ༑ སྤོངས་ཤིག་ཅེས་བྱ་བ་ལ་སོགས་པ་ནི་སྒྱུ་མ་ཞེས་ཏེ། མ་རུངས་ཡན་
ལག་ཅན་ནི་ལས་ཀྱི་ཡན་ལག་ཅན་ནོ། །ཀྱེའི་རྣལ་འབྱོར་པ་རྣལ་འབྱོར་
ཆེན་པོས་ཕྱག་རྒྱ་ཆེན་པོའི་དངོས་གྲུབ་བསྒྲུབ་པར་གྱིས་ཤིག་པ་སྟེ།
བདག་ལ་མཚོན་ཆ་རྣམ་པ་གཉིས་གསུངས་སོ། །དེ་བཞིན་དུ་ས་ར་ཧའི་
ཞབས་ཀྱིས་ཀྱང༌། འགྲོ་བ་ཞེས་བྱ་བ་ལ་སོགས་པས་སོ། །དེའི་ཕྱིར་ས་
ཝ་རི་ནི་བདེ་བ་ཆེན་པོའི་ངོ་བོ་སྟོང་པ་ཉིད་བདག་མེད་པའི་ཡེ་ཤེས་་་་་
ཀྱི་ཕྱག་རྒྱ་འཛིན་པའི་ཕྱིར་སྒེག་ཅིང་རོལ་པའོ། །རྐང་པ་གཉིས་པས་བྱ་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ།། 421 ·
བ་བྱེད་པ་གསུངས་ཏེ། བདག་གི་ལྡུམ་ར་ནི་དབེན་པ་སྟེ། བདག་གི་
གསུམ་པ་ཨ་ཝ་དྷཱུ་ཏཱི་པའོ། ། །ནམ་མཁའ་དང་མཚུངས་པ་ནི་བླ་མའི་
ཞབས་ཀྱི་དྲིན་གྱིས་འོད་མཚུངས་པར་གྱུར་པའོ། །ཀ་པཱ་ས་ཞེས་བྱ་བ་
ནི་ཀ་ཡིག་གི་རྩ་བར་འཇུག་པ་ནི་ཁ་ཡིག་སྟེ། སྟོང་པ་བཞི་པ་བདག་
ཉིད་འདིར་གསལ་བར་གྱུར་པའོ། །སླར་ཡང་གཞན་གྱི་ངོ་བོ་ཉིད་དུ་
འགྱུར་རོ།།དེ་བཞིན་དུའང་། དུད་འགྲོའི་མགོན་ཤར་དྲི་མེད་པའི། །ཟླ་
བ་ཇི་བཞིན་ལྷན་སྐྱེས་སྤྲོ། །རྐང་པ་གསུམ་པས་དེ་ཉིད་ཀྱི་ཁྱད་པར་
གསུངས་ཏེ། ལྡུམ་རའི་རྩ་བ་ཞེས་བྱ་བ་ལ་སོགས་པ་ནི་སྟོང་པ་གསུམ་
པ་ལ་གཉེན་པོ་སྟེ། ཟླ་བ་ཤར་བ་ཞེས་ཡེ་ཤེས་ཀྱི་ཟླ་བའི་དཀྱིལ་འཁོར་
དེ་ཤར་བར་གྱུར་པའོ། །དེའི་ཚེ་ཉོན་མོངས་པའི་མུན་པ་བསལ་ཏེ་བྲོས་
པའོ༑ །ནམ་མཁའ་ཞེས་པ་ནི་ཀཾ་བདེ་བ་ཀུན་རྫོབ་བྱང་ཆུབ་ཀྱི་སེམས་
དེས་གང་གི་ཡན་ལག་ཏུ་གྱུར་པའོ། །ཀཾ་གུ་ཙ་ན་ཞེས་པ་ནི་བཞི་པ་སྐྱེ་
བ་མེད་པ་རང་བཞིན་གྱིས་འོད་གསལ་བའི་གཟུགས་བླ་མའི་དྲིན་གྱིས་
མཆོག་གི་རྣལ་འབྱོར་པས་གཉིས་པོ་གཅིག་ཏུ་གྱུར་པར་ཡོངས་སུ་རྟོག་
གོ༑ །དེའི་ཕྱིར་རྔོན་པ་ནི་ཐུགས་རྡོ་རྗེའོ། །རྔོན་པ་མོ་ཞེས་པ་ནི་ཡེ་ཤེས་
ཀྱི་ཆང་གིས་མྱོས་པ་ཡེ་ཤེས་ཀྱི་ཕྱག་རྒྱ་འཛིན་པའི་ཕྱིར་ཐོགས་པ་མེད་་
པའི་ནཱ་དའི་དགའ་བས་རབ་ཏུ་མྱོས་པས་རྟག་ཏུ་ཅུང་ཟད་ང་་་་་་་་་
བསམ་དུ་མེད་པའོ། །།དེའི་ཕྱིར་བདེ་བ་ཆེན་པོས་ས་ཝ་རི་ནི་སེམས་
མེད་པར་གྱུར་ནས་ཉལ་བའོ། = །རྐང་པ་ལྔ་པས་རབ་ཏུ་འཇུག་པའི་

• 42? + ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
ཐབས་གསུངས་ཏེ། བཞི་ཞེས་བྱ་བ་ལ་སོགས་པ་ནི་དེ་མཚམས་བཞིར་
དགའ་བ་བཞི་ལས་ཀྱི་ཕྱག་རྒྱ་ལས་རིག་པར་བྱའོ། །བསྐོར་ནས་ཞེས་པ་
ནི་རྣལ་འབྱོར་གྱི་དབང་ཕྱུག་གིས་བརྟན་པར་བྱའོ། །དེ་བཞིན་དུ་ལུང་
ལས་ཀྱང་། དེ་ལས་དགའ་བ་སྐྱེ་བར་འགྱུར། །ཞེས་པ་ལ་སོགས་པས་
སོ༑ །དེའི་སྟེང་དུ་གཏུམ་མོ་ཞེས་པས་ཡུལ་དང་དབང་པོའི་ཕྱིར་རོ། །ས་
ཝ་རི་ཞེས་པ་ནི་དེ་བྱེད་པའི་ཕྱིར་ཕ་རོལ་གང་ལ་སྟོབས་ཀྱིས་བྱེད་པས་
རྔུབ་ཅེས་ཏེ། འདིར་ས་ཝ་རིའི་ཞབས་གྲུབ་པའི་སློབ་དཔོན་འཆི་བ་
མེད་པ་ཉིད་མཐོང་ནས་ལྕེ་སྤྱང་ལ་སོགས་པའི་བྱའི་ཚོགས་མཐའ་དག་
ངུ་བར་གྱུར་པའོ། །འདིས་ས་ཝ་རིའི་ཞབས་བདག་གིས་བ ཙིར་བ་ཞེས་
པའོ༑ །རྐང་པ་དྲུག་པས་རིགས་རྫོགས་པར་གསུངས་ཏེ། བསད་བྱས་
ཞེས་པ་ནི་ཡུལ་གྱི་སྤྲོ་བ་སྟེ། སེམས་ཀྱི་རྒྱལ་པོ་བླ་མ་དམ་པའི་གསུང་གི་
རལ་གྲིས་མི་སྣང་བར་བྱས་ནས་ཕྱོགས་བཅུའི་སངས་རྒྱས་རྣམས་ལ་་་་་
བདག་གིས་དེ་ཁོ་ན་ཉིད་ཀྱིས་མཆོད་པར་བྱའོ། །དེ་བཞིན་དུ་ལུང་ལས་
ཀྱང་། གཏོར་མ་མཆོད་པའི་ཡོ་བྱད་ནི། །གཏོར་མ་ཆེན་པོ་དགའ་བ་
ཡིན༑ །ཞེས་སོ། །དེའི་ཕྱིར་ས་ཝ་རི་ནི་སེམས་ཀྱི་རྡོ་རྗེའོ། །བདག་དང་
བདག་གིར་འཛིན་པ་ཡོངས་སུ་བཏང་ནས་ངེས་པར་རིག་པར་གྱུར་་་་་
པའོ༑ །དེ་ལྟ་བུར་གྱུར་པ་ནི་ཐོག་མ་དང་ཐ་མ་མེད་པའི་མ་རིག་པའི་
བག་ཆགས་ཀྱི་དོན་བདག་གིས་བསལ་ཞིང་བྲོས་པར་གྱུར་པའོ། །ཞེས་
སོ༑ །དེ་བཞིན་དུ་དཔལ་ས་ར་ཧའི་ཞབས་ཀྱིས་ཀྱང༌། རྟོག་པ་རྣམས་

སྤྱོད་པའི་གླུའི་མཛོད་ཀྱི་འགྲེལ་པ་བཞུགས་སོ། ། 423.
ཉམས་ཉམས་ལས་སངས་རྒྱས་སུ། །བློ་ངན་རྣམས་ཀྱིས་རྗེས་སུ་སྟོན་
པར་བྱེད། །བདག་ལས་དེ་ཉིད་བློ་ལྡན་རྣམས་ཀྱིས་ནི། །ཅེས་ཀྱང་
མཁས་པས་ལྷག་ཏུ་སྟེར་བར་བྱེད། །དཔལ་ལྡན་ཧེ་རུ་ཀ་ཡི་རྒྱུད་ཀྱི་
རྒྱལ་པོའི་ཆུ་གཏེར་ཟབ་མོ་འདུས་པ་ལ་སོགས་ལས། །དཔལ་ལྡན་བླ་མ་
དམ་པའི་མགོན་གྱི་གསུང་བསྲུབས་པ་ལས་གྲུབ་པ་གང་ཞིག་འཁྲུངས་་
པ་ཡི། །དཔལ་ལྡན་དེ་ཉིད་བདུད་རྩིའི་རོ་རུ་གྱུར་པ་རང་ལ་སྟོན་པར་
བྱེད་པའི་མཐར་གནས་པ། །དཔལ་ལྡན་དེ་ཉིད་དཔུང་གཉེན་ཀྱང་ནི་
རྟག་ཏུ་ཡང་དག་བསྡུས་པ་རྣམ་པར་དཔྱོད་པ་རྣམས།།བསྡུས་པ་དེ་ལ་
རྣམ་པར་དཔྱོད་བྱེད་པ། །ཉེ་བར་བསྡུས་པ་བརྗོད་པའི་གླུ་བརྒྱ་ལས། །
སེམས་ཅན་རྣམས་ཀྱིས་བྱང་ཆུབ་རྟོགས་པའི་ཕྱིར། །བློ་གྲོས་དད་ལྡན་
རྣམས་ཀྱིས་དད་མཛོད་མཛད། །དེ་ཕྱེད་ཐུབ་པས་བྱིན་གྱིས་རྣམ་
དཔྱད་ནས། །སློབ་མས་ཡང་དག་རྟོགས་པར་བྱ་ཕྱིར་དང་། །ཀུན་གྱིས་
ཀྱང་ནི་ཤེས་པར་བྱ་བའི་ཕྱིར། །མཛོད་ཀྱི་དོན་ནི་རབ་ཏུ་གསལ་བར་
མཛད༑ །སྐྱེས་བུ་དམ་པ་བཤེས་རྣམས་ལ། །ཐུབ་པས་བྱིན་གྱིས་འགྲེལ་
མཛད་པའི། །བདག་གི་བསོད་ནམས་གང་དེ་ཡིས། །སྐྱེས་བུ་དམ་པ་
རྒྱལ་གྱུར་ཅིག །སྤྱོད་པའི་གླུའི་མཛོད་གྲུབ་པ་རྣམས་ཀྱི་རྡོ་རྗེའི་གླུ་དེ་ཁོ་
ན་ཉིད་གསལ་བར་ཤེས་པའི་སྐྱེ་བོ་རྣམས་ལ་སློབ་དཔོན་ཐུབ་པས་་་་་་་
བྱིན་གྱིས་འགྲེལ་པ་མཛད་པ་ལས། གྲུབ་པ་རྣམས་ཀྱི་རྡོ་རྗེའི་གླུ་འགྲེལ་
པ་དང་བཅས་པ་རྫོགས་སོ། །པཎྜི་ཏ་ཆེན་པོ་ཀཱིརྟི་ཙནྡྲའི་ཞལ་སྔ་ནས་

.424. ཕྱག་རྒྱ་ཆེན་པོའི་རྒྱ་གཞུང་གླེགས་བམ་བཞི་པ།
གདམས་པ་དང་བཅས་པ་ལེགས་པར་ཞུས་ཤིང༌། ཆོས་ཀྱི་རྗེ་དཔལ་
ལྡན་ས་སྐྱ་པ་ཁུ་དབོན་རྣམས་ཀྱི་སྐུ་དྲིན་ལ་བརྟེན་ནས་བལ་ཡུལ་ཡམ་་
བུའི་གྲོང་ཁྱེར་དུ་བོད་ཀྱི་ལོ་ཙཱ་བ་བནྡེ་གྲགས་པ་རྒྱལ་མཚན་ས་་་་་་་་་
བསྒྱུར་བའོ།། །།
བལྟ་བ ། 27 མཆོག་སྐུ་ཁག་ཁག་ཆང་
པ་ཁབ་ལཊ་འདུག་ཨང་མི་ཟའཁའི་རྣམས ཊ །།ྗ་པ་
ཚོཌ་ཌའགན་ཤཅ ། དེཀ11
མ་ག་་་་་་་
ཁ་ན་མ་བཞི་་ཁ་་་ལྷ་དང་།། ཆ་ཆགཤོ
ཤོ་ཤ་རྟ་ཋལའོ། །ཊ ུ་རྒྱ་བརྒྱ་ག་རྩ་ནN16
ཨཱ།རྒུ་༞༞ཇ་ཌཙ་ཊ། ཁག་མཁན་ནས་༡ ]ཆོང
ག ག་འབྱུ ། གཏམ་བྲང་ཞུ་ཕུ་བཙན་༡ P། ??
ཨ ་བ ཊན 1: ཀྱི འཛི ༅། ར IPOF
énéré
༢་༩། ༣༠ ན༡༢ ་ཁེ་རྟ །
༡ གོ་ཁ་ནའིཆ་མོ་རྒྱ་ཁ་རྟ་ཤ་2 ལ་འརཎ་བྷ་ཝའུ ༣ ་ཊག་རྐྱ
ལྷ་༡man ་རྟའོ་ཟཎྜོ་# ལོ་Whupj + = p # g
O
ཅཌ་g/nmམིཟང་ཟཥཤོ་༼མཛ་ཊཙན་ལོ་ལའཐོར་རྒྱསྐ་ཊཌ E/

གཙོ་སྒྲིག་འགན་འཁུར་པ་ཁྲོ་རུ་ཀླུ་སྒྲུབ་རྒྱ་མཚོ།
སམ་བྷི་ཊ་མཇེས་རིས་འཆར་འགོདི་ཁང་།
S 5tt LE: T FE
C-087-15588497

ISBN 978-7-5409-3761-4
9787540937614 >
E: 260.0OG(1-11 #L)

